{
  "id": 20210055,
  "updated": "2022-01-31T08:27:32Z",
  "description": "Messaggio del 11 agosto 2021 concernente l’iniziativa popolare «Per un clima sano (Iniziativa per i ghiacciai)» e il controprogetto diretto (decreto federa-le sulla politica climatica)",
  "formattedId": "21.055",
  "initialSituation": "<p><b>Comunicato stampa del Consiglio federale del 11.08.2021</b></p><p><b>Il Consiglio federale adotta il messaggio concernente il controprogetto diretto all'Iniziativa per i ghiacciai</b></p><p><b>L'11 agosto 2021 il Consiglio federale ha adottato il messaggio concernente il controprogetto diretto all'Iniziativa per i ghiacciai, che persegue lo stesso obiettivo dell'iniziativa: un saldo netto delle emissioni di gas serra pari a zero entro il 2050. Il controprogetto rinuncia tuttavia a un divieto di principio dei vettori energetici fossili. Inoltre, il Consiglio federale auspica che la politica climatica svizzera tenga conto, oltre che della sostenibilità sociale, anche della situazione particolare delle regioni discoste e di montagna come pure delle esigenze di esercito, polizia e servizi di intervento e che ciò sia iscritto nella Costituzione.</b></p><p>L'iniziativa popolare \"Per un clima sano (Iniziativa per i ghiacciai)\" depositata il 27 novembre 2019 dall'Associazione svizzera per la protezione del clima chiede che a partire dal 2050 la Svizzera non emetta più gas serra di quanto i serbatoi naturali e tecnici di CO2 ne possano assorbire. Contemporaneamente non dovrà in linea di principio più essere possibile immettere sul mercato combustibili e carburanti di origine fossile (p. es. olio, gas, benzina o diesel). Deroghe sono possibili per le applicazioni per le quali non esistono alternative tecniche.</p><p>Il Consiglio federale persegue lo stesso obiettivo dell'Iniziativa per i ghiacciai: entro il 2050, il saldo netto delle emissioni climalteranti della Svizzera deve essere pari a zero. Il Consiglio federale ha stabilito questo obiettivo nell'estate 2019 e lo ha rafforzato nel gennaio 2021 con l'adozione della Strategia climatica a lungo termine. Secondo il Consiglio federale, l'integrazione di detto obiettivo nella Costituzione crea una sicurezza di pianificazione e di investimento per l'economia e i privati. Quale Paese alpino particolarmente colpito, la Svizzera ha un interesse particolare nel limitare i cambiamenti climatici. Al contempo, la sua forza innovativa e finanziaria garantisce alla Svizzera una buona situazione di partenza per raggiungere entro il 2050 l'obiettivo del saldo netto pari a zero. Secondo il Consiglio federale, tuttavia, su alcuni punti l'iniziativa si spinge troppo oltre. Nella sua seduta odierna ha pertanto adottato il controprogetto diretto all'attenzione del Parlamento.</p><p> </p><p>Il controprogetto tiene conto della sicurezza nazionale e delle regioni di montagna</p><p>Il Consiglio federale rinuncia a introdurre un divieto di principio dei vettori energetici fossili a partire dal 2050. Inoltre, oltre alla sostenibilità sociale, intende tenere conto nella Costituzione della situazione particolare delle regioni discoste e di montagna. Infatti, queste regioni ad esempio sono meno ben servite dai trasporti pubblici rispetto alle aree urbane.</p><p>In un nuovo articolo costituzionale, il controprogetto stabilisce che la sicurezza nazionale non può essere compromessa: per gli interventi di protezione e di salvataggio, esercito, polizia e servizi di intervento devono poter fare ricorso, in caso di necessità, ai carburanti fossili. Deroghe devono inoltre essere possibili se le tecnologie alternative non sono sostenibili dal punto di vista economico e sociale o se sono disponibili solo in misura insufficiente.</p><p>Il Consiglio federale intende inoltre lasciare aperta la possibilità di compensare in Svizzera o all'estero con serbatoi di CO2 le emissioni di gas serra ancora presenti nel 2050. Questo poiché il potenziale di stoccaggio permanente del CO2 in Svizzera è limitato da condizioni quadro tecniche, economiche, ecologiche e sociali. La ricerca dovrà inoltre fare in modo che vengano garantite la necessaria innovazione ed evoluzione tecnologica.</p><p>Il Consiglio federale ha deciso per un controprogetto all'Iniziativa per i ghiacciai tenendo conto della votazione del 13 giugno 2021, in occasione della quale il Popolo ha bocciato la revisione della legge sul CO2. Il progetto prevedeva misure per dimezzare le emissioni di gas serra entro il 2030. Secondo il Consiglio federale, la bocciatura è riconducibile alle misure contenute nel progetto di legge e non deve essere interpretato come un no alla protezione del clima. Secondo il Consiglio federale, la bocciatura della revisione della legge sul CO2 non rimette in discussione l'obiettivo del saldo netto pari a zero entro il 2050. Quest'ultimo è conforme anche agli obiettivi del Gruppo intergovernativo sui cambiamenti climatici (IPCC). Il Parlamento svizzero ha adottato nel 2017 l'Accordo di Parigi sul clima con il quale la comunità internazionale punta a una sensibile riduzione delle emissioni di gas serra.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 11 agosto 2021 concernente l’iniziativa popolare «Per un clima sano (Iniziativa per i ghiacciai)» e il controprogetto diretto (decreto federa-le sulla politica climatica)"
    },
    {
      "number": 1,
      "resolutions": [

      ],
      "text": "Decreto federale concernente l’iniziativa popolare «Per un clima sano (Iniziativa per i ghiacciai)»"
    },
    {
      "number": 2,
      "resolutions": [

      ],
      "text": "Decreto federale sulla politica climatica (controprogetto diretto all’iniziativa popolare «Per un clima sano [Iniziativa per i ghiacciai]»)"
    }
  ],
  "proceedings": "<p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 13.10.2021</b></p><p><b>La Commissione dell'ambiente, della pianificazione del territorio e dell'energia del Consiglio nazionale (CAPTE-N) intende recepire importanti richieste dell'Iniziativa per i ghiacciai nella legge sul CO2 e ha deciso di elaborare un controprogetto indiretto.</b></p><p>La Commissione ha iniziato a esaminare l'iniziativa popolare \"Per un clima sano\" (Iniziativa per i ghiacciai, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210055\">21.055</a>) e sentito il comitato d'iniziativa. L'iniziativa popolare intende ridurre le emissioni di gas serra climalteranti della Svizzera a un saldo netto pari a zero entro il 2050 ed esige che, a partire da tale data, in linea di principio non possano più essere messi in circolazione carburanti e combustibili fossili. Con 15 voti contro 9 e 1 astensione, la Commissione ha deciso di opporre all'iniziativa un controprogetto indiretto, affinché si adotti rapidamente una soluzione incisiva a livello di legge. A tale scopo ha presentato l'iniziativa di commissione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210501\">21.501</a>. Per questa via la Commissione intende attuare le richieste principali dell'Iniziativa per i ghiacciai nella legge sul CO2. Come i promotori dell'iniziativa, la CAPTE-N vuole ridurre le emissioni di gas serra a un saldo netto pari a zero entro il 2050, senza tuttavia prevedere il divieto di vettori energetici fossili. Desidera piuttosto sancire a livello di legge che il consumo di carburanti e combustibili fossili deve essere ridotto per quanto sia possibile sotto il profilo tecnico e sostenibile sotto il profilo economico. L'iniziativa di commissione passa ora per approvazione alla Commissione omologa del Consiglio degli Stati.</p><p>Secondo la Commissione, l'obiettivo delle emissioni a saldo netto zero è possibile soltanto sottraendo attivamente e in modo durevole CO2 dall'atmosfera. Per promuovere la ricerca e lo sviluppo delle tecnologie a emissioni negative, con 17 voti contro 5 la Commissione ha deciso di adottare la mozione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20214333\">21.4333</a>. La Svizzera deve svolgere un ruolo pionieristico nello sviluppo di tecnologie a emissioni negative.</p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio degli Stati del 16.11.2021</b></p><p><b>La CAPTE-S è favorevole all'elaborazione di un controprogetto indiretto all'iniziativa per i ghiacciai da parte della Commissione omologa del Consiglio nazionale. Ora quest'ultima può affrontare a livello legislativo l'obiettivo del \"saldo netto delle emissioni di gas serra pari a zero entro il 2050\".</b></p><p>Con 7 voti contro 4 e 2 astensioni la Commissione dell'ambiente, della pianificazione del territorio e dell'energia del Consiglio degli Stati (CAPTE-S) è favorevole all'elaborazione di un controprogetto indiretto all'iniziativa popolare \"Per un clima sano (Iniziativa per i ghiacciai\", <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210055\">21.055</a>). Appoggia l'iniziativa parlamentare corrispondente (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210501\">21.501</a>) della Commissione omologa del Consiglio nazionale (CAPTE-N). Grazie al via libera della CAPTE-S ora la CAPTE-N può elaborare un progetto entro la sessione estiva 2022. Il controprogetto indiretto mira a sancire nella legge l'obiettivo del saldo netto delle emissioni di gas serra pari a zero entro il 2050. La CAPTE-S accoglie favorevolmente il fatto che nel progetto si voglia definire un obiettivo climatico chiaro che comprenda un percorso di riduzione. Se la CAPTE-N intende stabilire anche misure concrete, la CAPTE-S si aspetta che queste siano concepite in modo da riuscire ad ottenere il sostegno della maggioranza e la maggiore accettazione possibile.</p><p>La CAPTE-S ritiene che una revisione di legge ha il vantaggio di essere più rapidamente attuabile rispetto a una revisione costituzionale. Essa si esprimerà in un secondo momento in merito al controprogetto diretto del Consiglio federale e all'iniziativa popolare stessa.</p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 15.02.2022</b></p><p><b>La Commissione dell'ambiente, della pianificazione del territorio e dell'energia del Consiglio nazionale raccomanda di respingere l'iniziativa per i ghiacciai, ma sostiene un controprogetto diretto. Parallelamente, continua a lavorare su un controprogetto indiretto a livello legislativo.</b></p><p>Con 14 voti contro 9 e 2 astensioni, la Commissione raccomanda di respingere l'iniziativa popolare \"Per un clima sano\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210055\">21.055</a>, Iniziativa per i ghiacciai). La Commissione condivide fondamentalmente l'obiettivo di un saldo netto delle emissioni di gas serra pari a zero entro il 2050, ossia ridurre il più possibile le emissioni di gas serra e compensare le emissioni rimanenti entro il 2050. Secondo la Commissione, tuttavia, l'iniziativa è troppo esigente e contempla regolamentazioni eccessivamente restrittive. Ciò vale in particolare per il divieto di principio di immettere sul mercato combustibili e carburanti fossili. Una minoranza della Commissione è invece dell'opinione che l'eliminazione graduale dell'energia fossile sia inevitabile per raggiungere l'obiettivo e sostiene quindi l'iniziativa.</p><p>Parallelamente ai lavori che sta svolgendo in relazione al controprogetto indiretto, con 14 voti contro 11 la Commissione si è pertanto espressa a favore di un controprogetto diretto all'iniziativa per i ghiacciai, in linea con quanto proposto anche dal Consiglio federale. Il controprogetto diretto riprende l'obiettivo di un saldo netto delle emissioni di gas serra pari a zero entro il 2050; a differenza dell'iniziativa popolare, tuttavia, nell'ambito della riduzione delle emissioni di CO2 generate dai combustibili e carburanti fossili prevede una ponderazione degli interessi in gioco. Se i lavori per l'elaborazione di un controprogetto indiretto andranno a buon fine, una parte della Commissione si riserva di ritornare alla posizione espressa in relazione al controprogetto diretto. Allo stesso tempo, la Commissione chiede una proroga di un anno per la decisione riguardante l'iniziativa popolare. Una minoranza della Commissione si oppone a un controprogetto diretto e vorrebbe che al voto di Popolo e Cantoni sia sottoposta unicamente l'iniziativa popolare. Contrariamente al disegno del Consiglio federale, con 12 voti contro 11 e 2 astensioni la Commissione si oppone a una riduzione lineare delle emissioni stabilita a livello costituzionale. Ritiene che una tale riduzione di un importo annuo fisso, come previsto nel disegno governativo, non sia sufficientemente differenziata rispetto allo sviluppo tecnico e ai prerequisiti dei vari settori. Una minoranza della Commissione sostiene invece il disegno del Consiglio federale. Un'altra minoranza propone di ridurre le emissioni di gas serra per azzerarle già entro il 2040, mantenendo tuttavia l'anno 2050 come obiettivo vincolante.</p><p> </p><p>La Commissione ha quindi proseguito i suoi lavori sul suo controprogetto indiretto all'iniziativa per i ghiacciai (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210501\">21.501</a>). Con 22 voti a favore, 1 astensione e nessun voto contrario, è entrata in materia su un primo progetto di legge che riprende gli obiettivi del controprogetto diretto e li fissa in una legge quadro. Le consultazioni continueranno nel prossimo trimestre, in modo che il Consiglio nazionale possa decidere sul progetto commissionale nella sessione estiva del 2022.</p><p> </p><p><b>Informazioni</b></p><p>Sébastien Rey, segretario della commissione, </p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Per un clima sano (Iniziativa per i ghiacciai). Iniziativa popolare e controprogetto diretto"
}