{
  "id": 20210002,
  "updated": "2023-03-08T15:09:23Z",
  "description": "Rapporto del Tribunale federale 2020 del 18 febbraio 2021",
  "formattedId": "21.002",
  "initialSituation": "<p><b>Comunicato stampa congiunto del Tribunale federale, del Tribunale penale federale, del Tribunale amministrativo federale e del Tribunale federale dei brevetti del 22.03.2021</b></p><p><b>Rapporti di gestione dei tribunali della Confederazione </b></p><p>Il Tribunale federale, il Tribunale penale federale, il Tribunale amministrativo federale e il Tribunale federale dei brevetti hanno pubblicato in data odierna i rispettivi rapporti di gestione relativi all'anno 2020. Il numero dei ricorsi presentati dinanzi al <b>Tribunale federale </b>ha quasi raggiunto il livello record registrato nel 2017. Il numero dei casi evasi è simile a quello degli anni precedenti. Nonostante la pandemia di COVID-19, il Tribunale federale è riuscito a evitare un ulteriore accumularsi di casi pendenti. Il <b>Tribunale penale federale </b>ha registrato, nonostante la pandemia di COVID-19, un andamento degli affari costante rispetto alla media dei cinque ultimi anni. Il numero dei casi in entrata presso la Corte dei reclami penali è leggermente diminuito rispetto all'anno precedente mentre quello dei casi presentati dinanzi alla Corte d'appello è aumentato. Il numero dei nuovi casi in entrata presso il <b>Tribunale amministrativo federale </b>è leggermente inferiore a quello dell'anno precedente, così come quello dei casi evasi. La digitalizzazione dell' attività giudiziaria è proseguita. Il <b>Tribunale federale dei brevetti </b>ha registrato un numero dei casi in entrata quasi pari a quello dell'anno precedente. 17 casi sono stati evasi, le cause pendenti sono leggermente aumentate. </p><p>Per ulteriori dettagli si rinvia ai comunicati stampa dei singoli tribunali allegati alla presente.</p><p> </p><p><b>Comunicato stampa del Tribunale federale sul proprio rapporto di gestione 2020</b></p><p>Nel 2020 il Tribunale federale ha registrato 8024 casi in entrata (anno precedente: 7881) e ne ha trattati 7863 (anno precedente 7942). 14,3% dei ricorsi sono stati accolti. La durata media dei procedimenti è stata di 146 giorni (anno precedente: 140). 2863 casi pendenti (anno precedente: 2702) sono stati riportati all'anno successivo. Nonostante la pandemia di COVID-19, il Tribunale federale è riuscito a evitare un ulteriore accumularsi di casi pendenti.</p><p>Per ridurre il carico di lavoro della Corte di diritto penale, il tribunale ha deciso di trasferire un posto di giudice da Lucerna a Losanna a partire dal 2021. La Seconda Corte di diritto sociale conta ora cosi soltanto quattro membri. Il regolamento del Tribunale federale è stato completato nel senso che un membro della Prima Corte di diritto sociale parteciperà a turno alle sentenze di importanza fondamentale della Seconda Corte di diritto sociale.</p><p>La revisione della legge sul Tribunale federale (LTF), che doveva sgravare in modo duraturo il Tribunale federale e colmare le lacune nella protezione giuridica, è stata bocciata dal Parlamento nell'anno in esame; il Consiglio nazionale ha deciso di seguire la decisione adottata l'anno scorso dal Consiglio degli Stati di non entrare in materia sulla revisione della LTF. Il Tribunale federale considera la situazione critica dal punto di vista dell'adempimento della sua funzione costituzionale. Ha deciso, nei limiti delle sue possibilità, di avviare una riorganizzazione delle corti. Questo provvedimento non sarà tuttavia sufficiente; saranno anche necessarie delle risorse aggiuntive.</p><p>Secondo un postulato del Consiglio degli Stati, il Consiglio federale è stato incaricato di illustrare in un rapporto le possibilità di modernizzare la LTF in modo da sgravare il Tribunale federale e ottimizzare la tutela giurisdizionale.</p><p>Con la revisione della legge sull'espropriazione, il Parlamento ha trasferito al Tribunale federale un nuovo incarico importante dal punto di vista del carico di lavoro del Tribunale federale. Dal 1° gennaio 2021 spetta al Tribunale federale nominare i circa 150 membri delle commissioni federali di stima e disciplinare i rapporti di lavoro di quella parte del personale delle commissioni che esercita la propria attività a titolo principale.</p><p>Anche nell'anno in esame le riparazioni dei danni causati dalle due lastre di pietra calcarea staccatesi nel febbraio 2018 dall'ancoraggio del muro e cadute davanti alle sale d'udienza del tribunale a Losanna hanno condizionato notevolmente l'uso dell'edificio, che è tornato ad essere completamente agibile a metà dicembre, quando sono state rimosse le impalcature.</p><p>Il Tribunale federale ha adeguato a più riprese le condizioni di lavoro per conformarsi alle prescrizioni della Confederazione relative al coronavirus, al fine di creare i presupposti ottimali a un disbrigo efficiente dei casi e degli incarti amministrativi. In particolare è stato incoraggiato il lavoro a domicilio ed è stato istituito uno stato maggiore incaricato di far rispettare le regole in materia di quarantena e di igiene. Nell'anno in esame, la Corte europea dei diritti dell'uomo (CorteEDU) ha registrato 294 ricorsi contro la Svizzera. La Corte ha pronunciato 14 sentenze. In sei casi la CorteEDU ha constatato almeno una violazione della Convenzione da parte della Svizzera.</p><p> </p><p>Rapporti di gestione: <a  href=\"https://www.bger.ch/files/live/sites/bger/files/pdf/Publikationen/GB/BGer/it/Rapporto_di_gestione_2020.pdf\">link</a></p>",
  "objectives": [
    {
      "number": 0,
      "resolutions": [

      ],
      "text": "Rapporto del Tribunale federale 2020 del 18 febbraio 2021"
    },
    {
      "number": 1,
      "resolutions": [
        {
          "council": 2,
          "date": "2021-06-10T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2021-06-10T00:00:00Z",
          "text": "Adesione"
        }
      ],
      "text": "Decreto federale che approva la gestione del Tribunale federale nel 2020"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 10.06.2021</b></p><p>Il Consiglio degli Stati ha preso atto del Rapporto del Tribunale federale 2020.</p><p> </p><p><b>Dibattito al Consiglio nazionale, 10.06.2021</b></p><p>Adesione</p>",
  "title": "Rapporto del Tribunale federale 2020"
}