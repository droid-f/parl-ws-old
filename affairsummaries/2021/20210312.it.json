{
  "id": 20210312,
  "updated": "2021-12-16T14:45:45Z",
  "formattedId": "21.312",
  "initialSituation": "<p>Nell'articolo 10a dell'ordinanza 2 COVID-19, il 16 marzo 2020 il Consiglio federale ha disposto i seguenti obblighi per le strutture sanitarie:</p><p>1 I Cantoni possono obbligare gli ospedali e le cliniche private a mettere a disposizione le loro capacità per accogliere pazienti.</p><p>2 Le strutture sanitarie quali ospedali e cliniche, studi medici e dentistici devono rinunciare a interventi medici e terapie non urgenti.</p><p>Questa ordinanza ha comportato costi supplementari e minori introiti ai fornitori di prestazioni stazionarie e ambulatoriali. Secondo stime effettuate da H+ e dall'associazione SpitalBenchmark, alla fine di aprile del 2020 i danni ammontavano a un importo compreso tra 1,5 e 1,8 miliardi di franchi su scala nazionale. Nel Cantone di Basilea Città, il Consiglio di Stato calcola che i mancati introiti e i costi supplementari possano raggiungere importi milionari.</p><p>Queste perdite potranno di certo essere compensate, ma lo saranno solo in parte. È importante che gli ospedali competenti per le cure di base (e fortemente sollecitati nella crisi pandemica) non abbiano a patire danni finanziari duraturi dovuti alla crisi sanitaria, che dal punto di vista della politica dell'approvvigionamento avrebbero effetti disastrosi.</p><p>Fondandosi sull'articolo 160 capoverso 1 della Costituzione federale, il Cantone di Basilea Città invita l'Assemblea federale, attraverso la sua iniziativa, a provvedere affinché la Confederazione contribuisca in misura adeguata ai mancati introiti patiti, a causa di quanto disposto nell'ordinanza COVID-19 del 16 marzo 2020, nel settore dell'AOC dagli ospedali per cure di base interessati e dagli ospedali che durante la crisi pandemica si sono adoperati nella cura dei pazienti affetti da Sars 2 COVID-19.</p><p>Avendo emanato l'ordinanza, la Confederazione è tenuta - unitamente alle casse malati e ai Cantoni - a fornire il proprio contributo finanziario.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2021-12-16T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p><b>Comunicato stampa della commissione della sicurezza sociale e della sanità del Consiglio degli Stati del 12.11.2021</b></p><p>Dopo un'approfondita discussione, la Commissione propone con 9 voti contro 3 di non dare seguito a quattro iniziative dei Cantoni di Sciaffusa, Argovia, Ticino e Basilea Città (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200331\">20.331</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210304\">21.304</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210307\">21.307</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210312\">21.312</a>). Questi chiedono che la Confederazione fornisca un contributo per ovviare alla perdita di entrate e alle spese aggiuntive sostenute dagli ospedali durante la pandemia di COVID-19, in particolare a causa del divieto di effettuare interventi non urgenti nella primavera del 2020. In seno alla Commissione è stato sostenuto che è responsabilità dei Cantoni fornire la capacità ospedaliera per affrontare la pandemia e che in una crisi tutti i livelli di governo devono contribuire a sostenerne gli oneri. La Confederazione ha finora assunto l'80 per cento dei costi totali della pandemia. </p><p> </p><p><b>Informazioni</b></p><p>Boris Burri, segretario della commissione,</p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Contributo della Confederazione ai mancati introiti patiti dagli ospedali e dalle cliniche"
}