{
  "id": 20210031,
  "updated": "2021-10-26T11:10:08Z",
  "description": "Messaggio del 21 aprile 2021 concernente un credito d’impegno per il rinnovo del sistema d’informazione centrale sulla migrazione (SIMIC)",
  "formattedId": "21.031",
  "initialSituation": "<p><b>Comunicato stampa del Consiglio federale del 21.04.2021</b></p><p><b>Rinnovo del sistema d'informazione centrale sulla migrazione della Svizzera</b></p><p><b>Il sistema d'informazione centrale sulla migrazione (SIMIC) costituisce lo strumento di lavoro globale per il settore degli stranieri e dell'asilo nonché per la cittadinanza. Messo in esercizio nel 2008, il sistema deve ora essere rinnovato. Nella seduta del 21 aprile 2021 il Consiglio federale ha adottato il messaggio sul relativo credito d'impegno pari a 54,3 milioni per gli anni 2022-2027.</b></p><p>Nel SIMIC sono registrati i cittadini stranieri che vivono o soggiornano in Svizzera. Circa 30 000 collaboratori delle autorità preposte alla sicurezza e alla migrazione a livello comunale, cantonale e federale utilizzano quotidianamente il sistema per adempiere i loro compiti professionali.</p><p>Oltre a gestire diverse fasi procedurali, nell'ambito della procedura d'asilo il SIMIC serve anche a garantire una corretta ripartizione dei richiedenti l'asilo tra i Cantoni. Nel settore degli stranieri serve a trattare tutte le decisioni relative all'entrata in Svizzera di cittadini dell'UE e dell'AELS e dei loro famigliari nonché di cittadini di Stati terzi. Le autorità cantonali della migrazione registrano inoltre nel SIMIC i permessi di soggiorno e di lavoro degli stranieri. Il sistema ha ulteriori funzioni nei settori del ritorno, del mercato del lavoro, delle naturalizzazioni nonché della statistica dell'asilo e degli stranieri. Costituisce infine una fonte di informazioni fondamentale per la polizia, le autorità di controllo delle frontiere e altri organi addetti alla sicurezza. Oltre ai dati sui permessi, nel SIMIC sono registrate centralmente tutte le sanzioni quali i divieti d'entrata, gli allontanamenti o le espulsioni giudiziarie, affinché possano essere consultate dai competenti servizi in occasione dei controlli delle persone o dei passaggi di confine.</p><p> </p><p>Rinnovo di un importante strumento di lavoro</p><p>Il sistema d'informazione, messo in esercizio nel 2008 e da allora continuamente sviluppato e ampliato, deve ora essere rinnovato. Le componenti di software su cui si fonda, oramai antiquate, devono essere sostituite affinché il suo esercizio e la sua sicurezza rimangano garantite. Inoltre, la tecnologia attuale non è compatibile con nuove soluzioni. In sintonia con la strategia della Confederazione in materia di tecnologie informatiche e di tecnica della comunicazione , nei prossimi anni il SIMIC va pertanto progressivamente rinnovato.</p><p>In tal modo continuano a essere garantite prestazioni digitali efficienti e rapide per i settori dell'asilo, degli stranieri e della cittadinanza. Il rinnovo permette inoltre di attrezzare il sistema per futuri sviluppi e ampliamenti.</p><p>I costi totali ammontano a 65,9 milioni di franchi, 11,2 dei quali saranno forniti dal DFGP sotto forma di prestazioni proprie. Per i rimanenti costi di progetto pari a 54,3 milioni di franchi il Consiglio federale propone al Parlamento un credito d'impegno.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 21 aprile 2021 concernente un credito d’impegno per il rinnovo del sistema d’informazione centrale sulla migrazione (SIMIC)"
    },
    {
      "number": 1,
      "resolutions": [

      ],
      "text": "Decreto federale concernente un credito d’impegno per il rinnovo del sistema d’informazione centrale sulla migrazione (SIMIC)"
    }
  ],
  "proceedings": "<p>Corapporto della Commissione delle finanze del Consiglio nazionale </p><p><b>Comunicato stampa della commissione delle finanze del Consiglio nazionale del 25.10.2021</b></p><p>Nel quadro della procedura di corapporto la CdF-N si è occupata del credito d'impegno per il rinnovo del sistema d'informazione centrale sulla migrazione (SIMIC; <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210031\">21.031</a> n). Propone alla commissione tematica incaricata dell'esame preliminare del progetto (CIP-N) e al Consiglio nazionale di entrare in materia sul progetto. La maggioranza della Commissione propone inoltre di ridurre il supplemento di rischio da 9,3 milioni di franchi a 5,66 milioni di franchi, riducendo quindi di 3,64 milioni di franchi il credito d'impegno pari a 54,3 milioni di franchi. La discussione è stata incentrata sui rischi del progetto, sulla gestione delle riserve del progetto e sul potenziale di risparmio. Inoltre, la sottocommissione competente per il DFGP sarà regolarmente informata sull'utilizzo del supplemento di rischio e verificherà se i costi successivi evolvono come previsto e se viene raggiunto anche il potenziale di risparmio.</p><p>Negli scorsi mesi la <a  href=\"https://www.parlament.ch/it/organe/commissioni/commissioni-vigilanza/commissioni-cdf/sottocommissioni-cdf\">sottocommissione</a> 1 della CdF-N competente per gli affari del DFF si è occupata in modo approfondito dell'informatica della Confederazione. I risultati emersi da questa analisi sono stati discussi in seno alla CdF-N. A conclusione di una seduta informativa sulla gestione dell'informatica della Confederazione, la sottocommissione ha chiesto d'inviare una lettera al Consiglio federale invitandolo a promuovere il finanziamento mediante fondi federalidi progetti di digitalizzazione a livello federale, cantonale e comunale utilizzabili più volte e senza discontinuità mediatica (partecipazione della Confederazione limitata a due terzi), a condizione che siano rispettati determinati criteri. Se le tempistiche lo consentono, questa richiesta potrebbe essere attuata nel disegno di legge federale concernente l'impiego di mezzi elettronici per l'adempimento dei compiti delle autorità (LMeCA) attualmente in fase di elaborazione (cfr. <a  href=\"https://www.admin.ch/gov/it/pagina-iniziale/documentazione/comunicati-stampa.msg-id-84667.html\">comunicato stampa</a> del Consiglio federale dell'11.08.2021).</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "SIMIC. Credito d’impegno"
}