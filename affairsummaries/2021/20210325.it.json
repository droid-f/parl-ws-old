{
  "id": 20210325,
  "updated": "2022-06-22T09:35:05Z",
  "formattedId": "21.325",
  "initialSituation": "<p>Fondandosi sull'articolo 160 capoverso 1 della Costituzione federale, il Cantone di Vaud esercita il suo diritto d'iniziativa a livello federale e invita l'Assemblea federale a modificare il quadro legale e in particolare l'articolo 17 (Compensazione dei premi incassati in eccesso) della legge federale del 26 settembre 2014 concernente la vigilanza sull'assicurazione sociale contro le malattie (Legge sulla vigilanza sull'assicurazione malattie, LVAMal; RS 832.12) nel modo seguente:</p><p>Se in un anno determinato i premi incassati da un assicuratore in un Cantone sono superiori ai costi cumulati di tale Cantone, l'anno successivo l'assicuratore deve operare una compensazione dei premi. L'importo della compensazione deve essere esplicitamente indicato e motivato dall'assicuratore nella domanda di approvazione. La domanda va presentata all'autorità di vigilanza entro la fine del mese di giugno dell'anno successivo.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione della sicurezza sociale e della sanità del Consiglio degli Stati del 30.03.2022</b></p><p>La Commissione non intende costringere gli assicuratori malattie a ridurre le riserve eccedentarie. Dapprima vuole osservare gli effetti della modifica dell'ordinanza sulla vigilanza sull'assicurazione malattie, entrata in vigore nel giugno 2021, modifica che facilita agli assicuratori la riduzione volontaria delle loro riserve. Con 6 voti contro 5 e 1 astensione respinge pertanto l'Iv. Pa. Nantermod LVAMal. Partecipazione alle eccedenze (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200463\">20.463</a>) e propone di respingere la Mo. Consiglio nazionale (Quadri) Modificare l'OVAMal in modo da rendere obbligatoria, e non più solo facoltativa, la riduzione delle riserve eccessive degli assicuratori malattia a vantaggio degli assicurati (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20194056\">19.4056</a>); con 7 voti contro 5 propone inoltre di non dare seguito all'Iv. Ct. VD Riserve giuste e adeguate (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210324\">21.324</a>), e con 7 voti contro 3 di non dare seguito all'Iv. Ct. VD Premi in base ai costi (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210325\">21.325</a>), che chiede una compensazione obbligatoria dei premi pagati in eccesso. </p><p> </p><p><b>Informazioni</b></p><p>Boris Burri, segretario della commissione,</p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Premi in base ai costi"
}