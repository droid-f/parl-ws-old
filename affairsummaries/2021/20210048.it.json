{
  "id": 20210048,
  "updated": "2022-05-31T14:34:35Z",
  "description": "Messaggio del 30 giugno 2021 concernente la modifica della legge sull’organizzazione della Posta e un decreto federale concernente la garanzia di capitalizzazione della Posta Svizzera",
  "formattedId": "21.048",
  "initialSituation": "<p><b>Comunicato stampa del Consiglio federale del 30.06.2021</b></p><p><b>Il Consiglio federale vuole migliorare le condizioni quadro per PostFinance</b></p><p><b>Il 30 giugno 2021 il Consiglio federale ha adottato il messaggio concernente la modifica della legge sull'organizzazione della Posta (LOP) all'attenzione del Parlamento. PostFinance dovrà essere autorizzata a concedere in modo autonomo ipoteche e crediti a terzi. L'ingresso di PostFinance sul mercato creditizio e ipotecario sarà accompagnato dalla cessione della partecipazione maggioritaria della Posta (e quindi indirettamente della Confederazione) a PostFinance. La Confederazione dovrà inoltre essere autorizzata a concedere al gruppo Posta una garanzia di capitalizzazione, limitata nel tempo e nella portata, per coprire l'attuale carenza di capitale d'emergenza di PostFinance.</b></p><p>PostFinance è una società affiliata al 100 per cento della Posta Svizzera. L'azienda adempie il mandato di servizio universale sancito dalla legge nel settore del traffico dei pagamenti. Secondo la legge sull'organizzazione della Posta (LOP), PostFinance non è autorizzata a concedere crediti e ipoteche a terzi. Per questo motivo l'istituto detiene una quota elevata del suo patrimonio in obbligazioni e liquidità. A causa del perdurare della situazione dei bassi tassi d'interesse dal 2008, il rendimento di PostFinance ha subito un forte calo e continuerà a ridursi se non verranno adottate contromisure. Il valore aziendale è diminuito e la capacità di PostFinance di accumulare capitale proprio o di pagare dividendi è stata ridotta. Il finanziamento del servizio universale è pertanto più difficile.</p><p>Con il suo ingresso sul mercato creditizio e ipotecario PostFinance può nuovamente raggiungere una redditività in linea con il settore. Per tenere conto delle perplessità espresse nell'ambito della procedura di consultazione in materia di costituzionalità, neutralità concorrenziale, federalismo e stabilità del mercato finanziario, verranno creati i requisiti legali per la privatizzazione di PostFinance. Ciò consentirà di sviluppare ulteriormente PostFinance e di trasformarla in una vera e propria banca commerciale orientata alla clientela svizzera.</p><p>La privatizzazione di PostFinance significa il suo scorporo dal gruppo Posta. Gli attuali stretti legami e la collaborazione tra PostFinance e gli altri settori del gruppo Posta, in particolare nell'ambito della fornitura di prestazioni nel quadro del servizio universale, devono essere adeguati di conseguenza nella legge sulle poste. Questo dovrà avvenire tramite una revisione della legge sulle poste (LPO). Un gruppo di lavoro, diretto dall'ex consigliera agli Stati Christine Egerszegi, sta attualmente elaborando proposte concrete per l'ulteriore sviluppo del servizio universale nei settori dei servizi postali e del traffico dei pagamenti. Nonostante i punti di contatto sostanziali con la revisione della LPO, la modifica della LOP viene anticipata a causa del rapido peggioramento della situazione finanziaria di PostFinance.</p><p>In qualità di proprietaria unica indiretta, la Confederazione è obbligata a sostenere PostFinance nel quadro dell'attuazione della legislazione \"too big to fail\". Considerata un istituto finanziario di rilevanza sistemica, PostFinance è tenuta a soddisfare severi requisiti patrimoniali. A seguito del minore rendimento, la Posta e PostFinance non sono in grado di fornire integralmente, in modo autonomo e nei tempi debiti i fondi propri supplementari richiesti dalla FINMA. Nell'ambito della procedura di risanamento, la Confederazione garantisce la copertura della carenza restante nei fondi propri e la rilevanza sistemica di PostFinance (traffico dei pagamenti). Questa garanzia è limitata nel tempo e nell'importo e viene corrisposta dalla Posta alle usuali condizioni di mercato. Il necessario credito d'impegno di 1,7 miliardi di franchi dovrà essere approvato dall'Assemblea federale mediante decreto federale semplice.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 30 giugno 2021 concernente la modifica della legge sull’organizzazione della Posta e un decreto federale concernente la garanzia di capitalizzazione della Posta Svizzera"
    },
    {
      "number": 1,
      "resolutions": [
        {
          "council": 2,
          "date": "2022-05-31T00:00:00Z",
          "text": "Non entrata in materia"
        }
      ],
      "text": "Legge federale sull’organizzazione della Posta Svizzera (Legge sull’organizzazione della Posta, LOP)"
    },
    {
      "number": 2,
      "resolutions": [
        {
          "council": 2,
          "date": "2022-05-31T00:00:00Z",
          "text": "Non entrata in materia"
        }
      ],
      "text": "Decreto federale concernente la garanzia di capitalizzazione della Posta Svizzera"
    }
  ],
  "proceedings": "<p><b>Comunicato stampa della commissione delle finanze del Consiglio degli Stati del 24.08.2021</b></p><p>Nell'ambito della procedura di corapporto, la CdF-S ha analizzato dal punto di vista finanziario il progetto del Consiglio federale concernente la modifica della legge sull'organizzazione della Posta e il decreto federale concernente la garanzia di capitalizzazione della Posta Svizzera (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210048\">21.048</a>).La modifica propone di revocare il divieto imposto nella legge a PostFinance di concedere in modo autonomo crediti e ipoteche a terzi. L'ingresso di PostFinance nel mercato dei crediti e delle ipoteche sarebbe accompagnato dalla cessione della partecipazione maggioritaria che la Posta detiene in PostFinance. Inoltre, per colmare il deficit del capitale d'emergenza di PostFinance, la Confederazione dovrebbe concederle una garanzia di capitalizzazione per la quale sarebbe necessario un credito d'impego di 1,7 miliardi di franchi.Cosciente dell'importanza che riveste, per il presento oggetto, il rapporto della Commissione d'esperti incaricata di elaborare proposte sulla futura struttura e sul finanziamento del servizio universale, la Commissione ha sottolinato di auspicare che tale rapporto sia pubblicato il più presto possibile.La CdF-S concluderà la sua analisi durante la sua prossima seduta, nel mese di attobre. Per una volta presenterà un corapporto scritto alla commissione tematica incaricata del progetto.</p><p> </p><p><b>Comunicato stampa della commissione delle finanze del Consiglio degli Stati del 05.04.2022</b></p><p>La Commissione delle finanze del Consiglio degli Stati (CdF-S) ha esaminato questo oggetto (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210048\">21.048</a> s) per la terza volta da agosto 2021. Essa si era inizialmente espressa a favore della concessione, da parte della Confederazione, di una garanzia di capitalizzazione della Posta accettando il credito d'impegno di 1,7 miliardi di franchi richiesto dal Consiglio federale. La Commissione aveva tuttavia deciso di non pronunciarsi né in merito alla revoca del divieto di concessione di crediti e di ipoteche imposto a PostFinance, né alla privatizzazione di quest'ultima. Una maggioranza dei membri riteneva infatti che per prendere posizione con piena cognizione di causa era opportuno attendere la presentazione del rapporto della commissione di esperti istituita dal DATEC, incaricata di elaborare proposte sulla concezione e il finanziamento del futuro servizio universale. Il <a  href=\"https://www.bakom.admin.ch/bakom/it/pagina-iniziale/posta-stampa/commissione_di_esperti_sul_servizio_postale_universale.html\">rapporto</a> è stato pubblicato il 24 febbraio scorso.</p><p>Grazie a suddetto rapporto, la CdF-S è stata in grado di rimettere l'oggetto all'ordine del giorno per completarne la trattazione. La presidente della commissione di esperti, Christine Egerszegi, e Oliver Wünsch, membro della Commissione, hanno presentato il rapporto ai membri della Commissione delle finanze.</p><p>Dopo un'intensa discussione sul servizio universale, sul futuro sviluppo delle esigenze in materia della popolazione e delle imprese, nonché sul costo e sul finanziamento che ciò comporterebbe, la Commissione ha deciso, senza opposizione, di proporre alla CTT-S, incaricata dell'esame del disegno, di non entrare in materia sullo stesso. La Commissione ritiene che la portata e il finanziamento del servizio postale universale debbano costituire in via prioritaria l'oggetto di un dibattito e di una discussione politici. La mancata entrata in materia sul disegno non rimette in dubbio la concessione di una garanzia di capitalizzazione da essa sostenuta in precedenza.</p><p> </p><p><b>Comunicato stampa della commissione dei trasporti e delle telecomunicazioni del Consiglio degli Stati del 17.05.2022</b></p><p><b>La CTT-S propone all'unanimità alla propria Camera di non entrare in materia sulla revisione parziale della legge sull'organizzazione della Posta. In merito alla modifica della legge sulla circolazione stradale, approva invece il disegno del Consiglio federale e gran parte delle decisioni del Consiglio nazionale.</b></p><p>La Commissione dei trasporti del Consiglio degli Stati (CTT-S) ha discusso sull'entrata in materia per quanto riguarda la revisione parziale della legge sull'organizzazione della Posta (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210048\">21.048</a>). Dopo lo svolgimento di numerose audizioni e l'esame del disegno di legge da parte di diverse Commissioni parlamentari, la Commissione ritiene che si debba fare chiarezza al più presto sulle questioni aperte relative al futuro di PostFinance. Tuttavia, in base a quanto scaturito dalle audizioni con le diverse parti interessate, è del parere che in questa forma il disegno non soddisfi i requisiti per una soluzione soddisfacente. Alla luce del rapporto finale della Commissione di esperti sul servizio postale universale del 24 febbraio 2022, che la Commissione ha già discusso in dettaglio in occasione della sua ultima riunione, reputa inoltre che l'attuale progetto di revisione della legge sull'organizzazione della Posta non offra sufficienti approcci di soluzione per l'ulteriore sviluppo dell'azienda. La Commissione sostiene che occorre innanzitutto ottenere una visione d'insieme della tematica e che la questione del servizio postale universale del futuro deve essere chiarita prima di poterne regolamentare il finanziamento. La CTT-S propone pertanto all'unanimità di non entrare in materia su questo oggetto.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Legge sull’organizzazione della Posta (LOP). Revisione parziale"
}