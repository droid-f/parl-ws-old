{
  "id": 20210065,
  "updated": "2022-06-17T06:55:23Z",
  "description": "Messaggio del 1 settembre 2021 concernente l’iniziativa popolare «Contro la cementifica-zione del nostro paesaggio (Iniziativa paesaggio)»",
  "formattedId": "21.065",
  "initialSituation": "<p><b>Comunicato stampa del Consiglio federale del 01.09.2021</b></p><p><b>Il Consiglio federale adotta il messaggio concernente l'Iniziativa paesaggio</b></p><p><b>Nella sua seduta del 1° settembre 2021 il Consiglio federale ha adottato il messaggio concernente l'iniziativa popolare \"Contro la cementificazione del nostro paesaggio (Iniziativa paesaggio)\", chiedendo al Parlamento di sottoporre l'iniziativa al voto del Popolo e dei Cantoni con la raccomandazione di respingerla. Il Consiglio federale sostiene invece il controprogetto indiretto posto in consultazione dalla Commissione dell'ambiente, della pianificazione del territorio e dell'energia del Consiglio degli Stati (CAPTE-S). Il 12 maggio 2021 il Consiglio federale aveva già deciso di rinunciare a un proprio controprogetto indiretto.</b></p><p>L'Iniziativa paesaggio mira a rafforzare il principio della separazione dei comprensori edificabili da quelli non edificabili e a limitare il numero di edifici e la superficie da essi occupata nei comprensori non edificabili. L'iniziativa, inoltre, elenca dei principi atti a limitare la costruzione di nuovi edifici e impianti e la modifica di edifici e impianti esistenti nei comprensori non edificabili. I Cantoni dovranno presentare un rapporto in merito all'esecuzione dell'articolo constituzionale. Le modalità di tale obbligo di rendiconto dovranno essere definite dal legislatore.</p><p>Il Consiglio federale accoglie favorevolmente l'orientamento dell'Iniziativa paesaggio. Il rafforzamento del principio di separazione proposto e l'auspicata limitazione del numero di edifici e della superficie da essi occupata nei comprensori non edificabili costituiscono un approccio adeguato per poter frenare la continua perdita di terreno coltivo. Secondo il Consiglio federale, tuttavia, l'iniziativa lascia aperte importanti questioni relative all'attuazione. Ad esempio, non viene precisato concretamente come l'auspicato obiettivo di limitazione debba essere raggiunto. Questi punti fondamentali dovrebbero perciò essere chiariti a livello legislativo, senza che dal testo dell'iniziativa si possano desumere direttive chiare a riguardo. In caso di accettazione dell'iniziativa non si otterrebbe quindi molto nell'ottica di una successiva procedura legislativa. Inoltre, non è sufficientemente chiaro se le diverse disposizioni giuridiche in vigore, in particolare quelle che concernono le prescrizioni vigenti in materia di agricoltura non dipendente dal suolo, siano compatibili con l'articolo costituzionale proposto. In caso di sì all'iniziativa, il quadro giuridico in materia di costruzioni al di fuori delle zone edificabili rimarrebbe infine incerto per un lungo periodo di transizione. Il 18 dicembre 2020 il Consiglio federale aveva già preso la decisione di principio per il rigetto dell'Iniziativa paesaggio.</p><p>Secondo il Consiglio federale, il disegno di legge della Commissione dell'ambiente, della pianificazione del territorio e dell'energia del Consiglio degli Stati (CAPTE-S) ha già integrato e concretizzato le esigenze salienti dell'Iniziativa paesaggio. Di conseguenza, rinuncia a elaborare un proprio controprogetto indiretto. La consultazione in merito al disegno della CAPTE-S è stata aperta il 21 maggio 2021 e durerà fino al 13 settembre 2021.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 1 settembre 2021 concernente l’iniziativa popolare «Contro la cementifica-zione del nostro paesaggio (Iniziativa paesaggio)»"
    },
    {
      "number": 1,
      "resolutions": [
        {
          "council": 2,
          "date": "2022-06-16T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale concernente l’iniziativa popolare «Contro la cementificazione del nostro paesaggio (Iniziativa paesaggio)»"
    }
  ],
  "proceedings": "<p><b>Comunicato stampa della commissione dell'ambiente, della pianificazione del territorio e dell'energia del Consiglio degli Stati del 11.05.2022</b></p><p><b>La Commissione dell'ambiente, della pianificazione del territorio e dell'energia del Consiglio degli Stati ha adottato a destinazione della propria Camera il disegno di modifica della legge sulla pianificazione del territorio nell'ambito della seconda fase della revisione parziale. Ha semplificato il disegno del Consiglio federale concernente la costruzione fuori delle zone edificabili e ridotto la complessità delle misure proposte. Inoltre, vi ha integrato disposizioni supplementari allo scopo di stabilizzare il numero di edifici e le superfici da essi utilizzate nei comprensori non edificabili.</b></p><p>La Commissione ha rielaborato alcuni punti essenziali del disegno del Consiglio federale (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180077\">18.077</a>). Vi ha integrato un concetto inteso a stabilizzare il numero di edifici nei comprensori non edificabili nonché l'impermeabilizzazione del suolo (art. 1). Un contributo pari ai costi della demolizione rappresenterà un incentivo per demolire edifici e impianti fuori delle zone edificabili (art. 5). Per garantire l'attuazione la Commissione ha potenziato i requisiti posti ai piani direttori cantonali. Mediante una strategia globale i Cantoni stabiliranno come intendono raggiungere l'obiettivo di stabilizzazione (art. 8d). Nel piano direttore possono inoltre definire, nei comprensori di montagna, zone speciali fuori delle zone edificabili nelle quali possono essere ammesse utilizzazioni a ubicazione non vincolata (art. 8c e 18bis). La delimitazione di queste zone speciali è tuttavia vincolata a determinate condizioni: nel comprensorio interessato deve essere ottenuto un miglioramento della situazione generale, collegato alle pertinenti misure di compensazione e di miglioramento. Il Consiglio federale riceve inoltre una base che gli consente di disciplinare la demolizione, la ricostruzione e l'ampliamento moderato di aziende turistiche fuori delle zone edificabili (art. 37a).</p><p>I Cantoni e il Consiglio federale riferiscono periodicamente sul raggiungimento degli obiettivi di stabilizzazione (art. 24g). Entro cinque anni dall'entrata in vigore della modifica i piani direttori dei Cantoni devono essere adeguati ai nuovi requisiti legali. Se tale termine trascorre inutilizzato, nei Cantoni in questione tutti i nuovi edifici fuori delle zone edificabili devono essere compensati mediante la demolizione di un altro edificio fino a quando le necessarie modifiche del piano direttore non saranno approvate dal Consiglio federale (art. 38b). Diverse minoranze propongono ulteriori deroghe per edifici e utilizzazioni fuori delle zone edificabili.</p><p>La Commissione ha approvato il progetto con 11 voti favorevoli, nessun voto contrario e 1 astensione. È convinta che con la revisione parziale si tenga conto delle peculiarità dei diversi Cantoni nella pianificazione del territorio fuori delle zone edificabili e che si conceda ai Cantoni la necessaria flessibilità in vista dell'attuazione. Parallelamente all'elaborazione del disegno di legge era stata presentata l'\"Iniziativa paesaggio\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210065\">21.065</a>), che chiede una limitazione severa del numero di edifici e della superficie da essi occupata fuori della zona edificabile. La Commissione ha incluso nelle sue deliberazioni le richieste dell'iniziativa. Con 7 voti contro 3 e 1 astensione la Commissione propone alla propria Camera di respingere l'\"Iniziativa paesaggio\"; una minoranza la sostiene.</p><p> </p><p><b>Informazioni</b></p><p>Sébastien Rey, segretario della commissione,</p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Contro la cementificazione del nostro paesaggio (Iniziativa paesag-gio). Iniziativa popolare"
}