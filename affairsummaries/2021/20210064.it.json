{
  "id": 20210064,
  "updated": "2021-11-12T14:12:17Z",
  "formattedId": "21.064",
  "initialSituation": "<p><b>Comunicato stampa del Consiglio federale del 11.08.2021</b></p><p><b>Conseguenze del coronavirus: secondo pacchetto di misure per i trasporti pubblici</b></p><p><b>La crisi da coronavirus continua a causare perdite economiche nei trasporti pubblici. Per mitigarle il Consiglio federale propone, come nel 2020, di indennizzare i maggiori disavanzi nel traffico regionale viaggiatori. Respinge invece la possibilità che la Confederazione fornisca un aiuto finanziario alle offerte del traffico locale e turistico essendo queste, per legge, compito di Cantoni e Comuni. È quanto ha deciso nella sua seduta dell'11 agosto. Per il traffico merci su rotaia chiede al Parlamento un credito di 25 milioni di franchi.</b></p><p>Il Consiglio federale ha proposto un secondo pacchetto di misure a sostegno dei trasporti pubblici, che integra i finanziamenti decisi dal Parlamento nell'autunno 2020 nel quadro del primo pacchetto di misure; vengono così adempiute alcune mozioni presentate in Parlamento.</p><p>Secondo il progetto attualmente in consultazione, Confederazione e Cantoni si fanno carico dei disavanzi 2021 delle offerte ordinate nel traffico regionale viaggiatori (TRV) considerato che, a causa delle restrizioni dovute al COVID, oltre che nel 2020, le entrate delle imprese di trasporto saranno inferiori a quanto previsto anche nel 2021. Dopo quello del 2020, Confederazione e Cantoni dovranno dunque coprire a posteriori il disavanzo 2021 mediante un contributo supplementare una tantum. Anche le imprese di trasporto dovranno tuttavia partecipare ai costi proporzionalmente alle rispettive possibilità finanziarie. Il Consiglio federale propone inoltre un sostegno per il traffico merci su rotaia, volto a compensare le minori entrate in particolare nel traffico interno.</p><p>Non riceveranno invece alcun aiuto finanziario da parte della Confederazione il traffico locale e quello turistico. Secondo la legge, tali settori sono di competenza di Cantoni, Comuni e di eventuali altri enti pubblici. In base alle esperienze maturate l'anno scorso e a una stima approssimativa della portata delle ripercussioni finanziarie della crisi da coronavirus su questi due settori, il Consiglio federale non ritiene motivato derogare a tale normativa.</p><p>Nel progetto in consultazione concernente il secondo pacchetto di misure il Consiglio federale indica tuttavia una soluzione alternativa nel caso il Parlamento intenda approvare un'eccezione, come ha già fatto l'anno scorso con il sostegno al traffico locale e turistico con fondi federali.</p><p>Il finanziamento delle misure di sostegno da parte della Confederazione è in gran parte già assicurato. Per il traffico merci il Consiglio federale chiede un credito aggiuntivo di 25 milioni di franchi.</p><p>Il pacchetto di misure non include un eventuale aiuto al traffico a lunga distanza delle FFS. Considerata l'urgenza dell'incarto, la relativa consultazione sarà condotta con procedura abbreviata, affinché il Parlamento possa deliberare in merito già nella sessione invernale.</p><p> </p><p><b>Comunicato stampa del Consiglio federale del 03.11.2021</b></p><p><b>Coronavirus: il Consiglio federale richiede un secondo pacchetto di misure a sostegno dei trasporti pubblici </b></p><p><b>La crisi da coronavirus continua a causare perdite economiche nei trasporti pubblici. Per mitigarle il Consiglio federale propone al Parlamento di applicare, anche nel 2021, un pacchetto di misure analogo a quello dell'anno precedente, in base al quale oltre al traffico merci e regionale la Confederazione sostiene anche determinate offerte turistiche dei TP e il traffico locale. È quanto deciso dal Consiglio federale durante la sua seduta del 3 novembre 2021. </b></p><p>Il Consiglio federale ha adottato il messaggio concernente il sostegno ai trasporti pubblici (TP), a completamento del primo pacchetto di misure deciso nell'autunno 2020, basandosi sui pareri pervenuti durante la consultazione, che approvano a voce quasi unanime le misure a favore del traffico regionale viaggiatori (TRV) e del traffico merci. Inoltre, una maggioranza ha richiesto che, a determinate condizioni, la Confederazione sostenga con fondi propri anche il traffico locale e le offerte turistiche dei TP nonostante questi due settori non rientrino giuridicamente nelle sue competenze. </p><p>Il Consiglio federale ha dunque adeguato in tal senso il progetto e il secondo pacchetto di misure a favore dei TP contiene ora gli elementi chiave riportati qui di seguito. </p><p>- Confederazione e Cantoni coprono a posteriori il disavanzo 2021 dell'offerta ordinata nel TRV mediante un contributo supplementare una tantum. Le imprese di trasporto devono partecipare ai costi proporzionalmente alle rispettive possibilità finanziarie. </p><p>- La Confederazione finanzia il traffico locale e le offerte turistiche dei TP sostenute dal Cantone. I rispettivi criteri e procedure sono determinati analogamente all'anno scorso. Il suo sostegno economico è a tempo limitato. </p><p>Il Consiglio federale ha respinto le ulteriori richieste avanzate da singoli ambienti concernenti, ad esempio, l'ampliamento della cerchia degli aventi diritto o l'estensione della durata di fruizione. </p><p>Nel 2021 il Consiglio federale prevede pertanto costi supplementari pari segnatamente a circa 150 milioni di franchi per il TRV, massimo 50 milioni per il traffico locale e massimo 15 milioni di franchi per quello turistico. I 215 milioni totali a favore dei TP sono sottoposti al Parlamento come terzo annuncio ulteriore al Preventivo 2022, a integrazione dei due precedenti per gli aiuti finanziari nella crisi da coronavirus in altri ambiti politici. Per il trasporto merci su rotaia il Consiglio federale aveva già richiesto un credito supplementare di 25 milioni di franchi con la seconda aggiunta al Preventivo 2021, con il quale compensare in particolare le minori entrate nel traffico interno. Il Parlamento dibatterà e deciderà in merito probabilmente nella sessione invernale. </p><p>Il pacchetto di misure non prevede un sostegno al traffico a lunga distanza delle FFS, che sarà invece valutato in seno a un gruppo di lavoro della Confederazione sotto la direzione del Dipartimento federale delle finanze (DFF). </p>",
  "objectives": [
    {
      "number": 0,
      "resolutions": [

      ],
      "text": null
    },
    {
      "number": 1,
      "resolutions": [

      ],
      "text": "Legge federale sul trasporto di viaggiatori (Legge sul trasporto di viaggiatori, LTV) (Proroga del sostegno ai trasporti pubblici nella crisi della COVID-19)"
    }
  ],
  "proceedings": "<p><b> </b></p><p><b>Informazioni</b></p><p>Stefan Senn, segretario della commissione, </p><p>058 322 95 36,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": null
}