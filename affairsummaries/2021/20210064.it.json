{
  "id": 20210064,
  "updated": "2021-11-30T12:43:22Z",
  "description": "Messaggio dell 3 novembre 2021 concernente la modifica della legge sul trasporto di viaggiatori (Proroga del sostegno ai trasporti pubblici nella crisi della COVID-19)",
  "formattedId": "21.064",
  "initialSituation": "<p><b>Comunicato stampa del Consiglio federale del 03.11.2021</b></p><p><b>Coronavirus: il Consiglio federale richiede un secondo pacchetto di misure a sostegno dei trasporti pubblici </b></p><p><b>La crisi da coronavirus continua a causare perdite economiche nei trasporti pubblici. Per mitigarle il Consiglio federale propone al Parlamento di applicare, anche nel 2021, un pacchetto di misure analogo a quello dell'anno precedente, in base al quale oltre al traffico merci e regionale la Confederazione sostiene anche determinate offerte turistiche dei TP e il traffico locale. È quanto deciso dal Consiglio federale durante la sua seduta del 3 novembre 2021. </b></p><p>Il Consiglio federale ha adottato il messaggio concernente il sostegno ai trasporti pubblici (TP), a completamento del primo pacchetto di misure deciso nell'autunno 2020, basandosi sui pareri pervenuti durante la consultazione, che approvano a voce quasi unanime le misure a favore del traffico regionale viaggiatori (TRV) e del traffico merci. Inoltre, una maggioranza ha richiesto che, a determinate condizioni, la Confederazione sostenga con fondi propri anche il traffico locale e le offerte turistiche dei TP nonostante questi due settori non rientrino giuridicamente nelle sue competenze. </p><p>Il Consiglio federale ha dunque adeguato in tal senso il progetto e il secondo pacchetto di misure a favore dei TP contiene ora gli elementi chiave riportati qui di seguito. </p><p>- Confederazione e Cantoni coprono a posteriori il disavanzo 2021 dell'offerta ordinata nel TRV mediante un contributo supplementare una tantum. Le imprese di trasporto devono partecipare ai costi proporzionalmente alle rispettive possibilità finanziarie. </p><p>- La Confederazione finanzia il traffico locale e le offerte turistiche dei TP sostenute dal Cantone. I rispettivi criteri e procedure sono determinati analogamente all'anno scorso. Il suo sostegno economico è a tempo limitato. </p><p>Il Consiglio federale ha respinto le ulteriori richieste avanzate da singoli ambienti concernenti, ad esempio, l'ampliamento della cerchia degli aventi diritto o l'estensione della durata di fruizione. </p><p>Nel 2021 il Consiglio federale prevede pertanto costi supplementari pari segnatamente a circa 150 milioni di franchi per il TRV, massimo 50 milioni per il traffico locale e massimo 15 milioni di franchi per quello turistico. I 215 milioni totali a favore dei TP sono sottoposti al Parlamento come terzo annuncio ulteriore al Preventivo 2022, a integrazione dei due precedenti per gli aiuti finanziari nella crisi da coronavirus in altri ambiti politici. Per il trasporto merci su rotaia il Consiglio federale aveva già richiesto un credito supplementare di 25 milioni di franchi con la seconda aggiunta al Preventivo 2021, con il quale compensare in particolare le minori entrate nel traffico interno. Il Parlamento dibatterà e deciderà in merito probabilmente nella sessione invernale. </p><p>Il pacchetto di misure non prevede un sostegno al traffico a lunga distanza delle FFS, che sarà invece valutato in seno a un gruppo di lavoro della Confederazione sotto la direzione del Dipartimento federale delle finanze (DFF). </p>",
  "objectives": [
    {
      "number": 0,
      "resolutions": [

      ],
      "text": "Messaggio dell 3 novembre 2021 concernente la modifica della legge sul trasporto di viaggiatori (Proroga del sostegno ai trasporti pubblici nella crisi della COVID-19)"
    },
    {
      "number": 1,
      "resolutions": [
        {
          "council": 1,
          "date": "2021-11-30T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale sul trasporto di viaggiatori (Legge sul trasporto di viaggiatori, LTV) (Proroga del sostegno ai trasporti pubblici nella crisi della COVID-19)"
    }
  ],
  "proceedings": "<p><b>Comunicato stampa della commissione dei trasporti e delle telecomunicazioni del Consiglio nazionale del 23.11.2021</b></p><p><b>Il drastico calo del numero di passeggeri dovuto alla pandemia di COVID-19 continua a colpire duramente i trasporti pubblici. Per tale motivo la CTT-N chiede alla propria Camera di sostenere i TP con un secondo pacchetto di misure.</b></p><p>Con il secondo pacchetto di misure a sostegno dei trasporti pubblici nella crisi di COVID-19 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210064\">21.064</a>) la durata di validità delle misure del primo pacchetto di misure va estesa al 2021. L'aiuto finanziario va fornito a favore del traffico regionale viaggiatori, del traffico locale e del traffico turistico nonché del traffico merci ferroviario. Ne è escluso il traffico a lunga distanza. La questione della durata delle misure ha dato adito a discussioni. La maggioranza della Commissione ritiene che i contributi versati nell'ambito di questo secondo pacchetto di misure debbano essere garantiti fino alla fine dell'anno in corso, anche per le offerte turistiche (art. 28a LTV). A causa della crisi persistente, una minoranza (13 voti contro 9 e 3 astensioni) si dichiara favorevole a un sostegno fino alla fine del 2022. Per permettere alle imprese di riavere un margine di manovra minimo nell'offerta turistica, con 13 voti contro 12 la Commissione propone alla propria Camera che esse utilizzino soltanto un terzo delle loro riserve (sempre art. 28a LTV). La minoranza non vorrebbe cambiare le regole nel secondo anno e, come il Consiglio federale, chiede di dedurre tutte le riserve. Nella votazione sul complesso la Commissione ha approvato il pacchetto di misure con 19 voti contro 5 e 1 astensione.</p><p> </p><p><b>Informazioni</b></p><p>Stefan Senn, segretario della commissione, </p><p>058 322 95 36,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Secondo pacchetto di misure a sostegno dei trasporti pubblici nella crisi di COVID−19"
}