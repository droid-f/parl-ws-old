{
  "id": 20210046,
  "updated": "2021-12-16T16:13:56Z",
  "description": "Messaggio del 19 maggio 2021 concernente la legge sulle ciclovie",
  "formattedId": "21.046",
  "initialSituation": "<p><b>Comunicato stampa del Consiglio federale del 19.05.2021</b></p><p><b>Legge sulle ciclovie: varato il messaggio del Consiglio federale </b></p><p><b>Nella seduta del 19 maggio 2021 il Consiglio federale ha adottato all'attenzione del Parlamento il messaggio concernente la nuova legge federale sulle vie ciclabili (legge sulle ciclovie), intesa a garantire percorsi migliori e più sicuri. Punti chiave del progetto: obbligo e principi generali di pianificazione, sostituzione di ciclovie soppresse, attività di informazione. </b></p><p>Approvando il decreto federale concernente le vie ciclabili, nell'autunno 2018 l'elettorato ha scelto di incaricare la Confederazione di sostenere i Cantoni in questo settore. L'obiettivo è realizzare una rete ciclabile efficiente e sicura che contribuisca a separare le correnti di traffico e a gestire meglio la mobilità, riducendo le interferenze tra auto, bici e pedoni e di conseguenza il rischio di incidenti.</p><p>Perno della nuova normativa è l'impegno da parte dei Cantoni di pianificare su base vincolante le reti ciclabili e darne attuazione concreta. La legge stabilisce inoltre una serie di obiettivi qualitativi (coerenza, percorribilità diretta, sicurezza, omogeneità, attrattività) espressi in principi generali di pianificazione, senza limitare il margine di azione dei Cantoni.</p><p>Per le reti da smantellare, in quanto non più sicure o interessanti, è richiesta la sostituzione totale o parziale, lasciando tuttavia ai Cantoni la facoltà di prevedere deroghe qualora considerino eccessivo questo onere generale. </p><p>La Confederazione ha l'incarico di informare il pubblico in merito all'importanza delle reti ciclabili e ad aspetti fondamentali per le attività di pianificazione, realizzazione e mantenimento. A tale scopo s'impegna a pubblicare tra l'altro geodati di base armonizzati sulla qualità e fruibilità delle infrastrutture ciclabili. Tali dati, che agevolano la pianificazione e il mantenimento delle reti ciclabili, rappresentano per Cantoni e Comuni un importante strumento attuativo, oltre a costituire il presupposto per fornire informazioni in tempo reale, una risorsa sempre più importante nell'ottica dei servizi di mobilità multimodale e della guida autonoma.</p><p>Il disegno di legge, pur ispirandosi alla legge federale sui percorsi pedonali ed i sentieri (LPS), che nel presente contesto viene rivista ove necessario, tiene conto delle esigenze specifiche della mobilità ciclistica.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 19 maggio 2021 concernente la legge sulle ciclovie"
    },
    {
      "number": 1,
      "resolutions": [
        {
          "council": 2,
          "date": "2021-09-28T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2021-12-16T00:00:00Z",
          "text": "Deroga"
        }
      ],
      "text": "Legge federale sulle vie ciclabili (Legge sulle ciclovie)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 28.09.2021</b></p><p><b>Approvata legge su piste ciclabili</b></p><p><b>Anche dopo l'introduzione nella Costituzione federale di una norma sulle piste ciclabili, approvata in votazione nel settembre 2018, i Cantoni rimarranno competenti per la loro realizzazione. Lo prevede la relativa legge d'applicazione del nuovo articolo costituzionale approvata oggi dal Consiglio degli Stati con 24 voti contro 17, che ha però negato il diritto di ricorso alle organizzazioni specializzate.</b></p><p>Durante il dibattito d'entrata in materia una minoranza ha chiesto di rinviare il dossier al Consiglio federale ritenendo il progetto eccessivo e, soprattutto, troppo costoso per le casse pubbliche. Avrebbe voluto che la legge fosse rivista per renderla analoga a quella sui percorsi pedonali e i sentieri.</p><p>La Svizzera ha un grande ritardo rispetto ai Paesi vicini, ha replicato la maggioranza. La bicicletta oggi non è più utilizzata solo durante il tempo libero, grazie anche all'arrivo sul mercato della bici elettrica, molti l'utilizzano come mezzo di trasporto usuale, per esempio per andare a lavorare, e ciò non solo nelle città, ha sottolineato Marianne Maret (Centro/VS). Al voto il rinvio è quindi stato bocciato con 33 voti contro 7 e 3 astenuti.</p><p>Lo scopo del nuovo articolo costituzionale è di realizzare una rete ciclabile efficiente e sicura che contribuisca a separare le correnti di traffico e a gestire meglio la mobilità, riducendo le interferenze tra auto, bici e pedoni e di conseguenza il rischio di incidenti, spiega l'esecutivo in una nota.</p><p>Per concretizzare questi obiettivi il Consiglio federale ha partorito una nuova Legge sulle ciclovie (sic) che prevede l'obbligo per i Cantoni di progettare e realizzare reti ciclabili. Eventuali percorsi soppressi perché non più sicuri o interessanti dovranno essere sostituiti. Con 22 voti contro 11 la Camera dei cantoni ha però precisato che tale sostituzione deve avvenire unicamente quando sussiste \"un interesse pubblico comprovato\".</p><p>La legge stabilisce inoltre una serie di obiettivi qualitativi (coerenza, percorribilità diretta, sicurezza, omogeneità, attrattiva) espressi in principi generali di pianificazione. La Confederazione fornirà informazioni, consulenza e geodati.</p><p>Con 27 voti contro 14, gli Stati hanno poi deciso che il diritto di ricorso va limitato a Comuni e Cantoni. Il governo proponeva invece di estenderlo anche alle organizzazioni specializzate attive a livello nazionale da almeno tre anni.</p><p>I \"senatori\" hanno invece sostenuto la proposta dell'esecutivo secondo cui la Confederazione può coinvolgere per determinati compiti le organizzazioni specializzate. Con 24 voti a 17 ha deciso che queste potranno essere indennizzate, anche finanziariamente. \"Qualsiasi lavoro merita una paga\", ha sostenuto Charles Juillard (Centro/JU).</p><p> </p><p><b>Comunicato stampa della commissione dei trasporti e delle telecomunicazioni del Consiglio nazionale del 26.10.2021</b></p><p><b>La Commissione dei trasporti e delle telecomunicazioni del Consiglio nazionale sostiene in ampie parti il disegno del Consiglio federale. Rimangono controversi alcuni aspetti concernenti la collaborazione con le organizzazioni specializzate attive nel settore della mobilità ciclistica.</b></p><p>La legge federale sulle vie ciclabili (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210046\">21.046</a>), che attua a livello di legge la decisione adottata dal Popolo nel 2018, prescrive ai Cantoni l'obbligo di pianificare le reti ciclabili senza limitarne il margine di manovra a livello di attuazione. La maggioranza della Commissione sostiene in linea generale i principi enunciati nel disegno di legge del Consiglio federale concernenti la pianificazione, la realizzazione e il mantenimento. Senza voti contrari, propone di precisare che i relativi principi contenuti nell'articolo 6 debbano di massima essere osservati. Rifiuta invece ulteriori relativizzazioni, come quelle decise dal Consiglio degli Stati nella sessione autunnale. In particolare, ritiene che un tracciato diretto e standard di costruzione omogenei siano fattori centrali per assicurare reti ciclabili adeguate alla mobilità quotidiana. Un'insufficiente qualità nella costruzione delle vie ciclabili o una rete di tracciati con troppe deviazioni non soddisferebbero le crescenti esigenze della mobilità ciclistica quotidiana. Inoltre, la Commissione assegna alla sicurezza della mobilità la massima priorità. Migliorare in questo settore è importante e rappresenta un vantaggio per tutti gli utenti.</p><p>Un punto controverso è dato dalla collaborazione con organizzazioni private specializzate. La Commissione propone con 13 voti contro 12 di approvare la versione del Consiglio federale. La maggioranza della Commissione ritiene che una tale collaborazione nella pianificazione, realizzazione e mantenimento di vie ciclabili, nonché la messa a disposizione di strumenti specifici e informazioni siano un'importante possibilità data a Confederazione, Cantoni e Comuni per ottenere, se del caso, il necessario know-how. Una minoranza ritiene invece che la competenza di pianificare le reti ciclabili debba restare del tutto in mano allo Stato.</p><p>Come già il Consiglio degli Stati, la Commissione ha deciso con 14 voti contro 10 di stralciare dal disegno il diritto di ricorso per le organizzazioni specializzate. Secondo la maggioranza della Commissione, non è necessario introdurre nella legge disposizioni in tal senso, perché nel settore della mobilità ciclistica sono attivi diversi gruppi d'interesse e non se ne devono privilegiare alcuni legittimandoli a ricorrere. Una minoranza vuole attenersi alla versione del Consiglio federale e rileva che con il diritto di ricorso le organizzazioni specializzate riceverebbero uno strumento che consentirebbe loro di apportare il proprio bagaglio di conoscenze.</p><p> </p><p><b>Informazioni</b></p><p>Stefan Senn, segretario della commissione,</p><p>058 322 95 36,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Legge sulle ciclovie"
}