{
  "id": 20210077,
  "updated": "2022-01-17T11:52:44Z",
  "description": "Messaggio del 24.11.2021 concernente la legge federale sull’imposizione di rendi-te vitalizie e forme di previdenza simili",
  "formattedId": "21.077",
  "initialSituation": "<p><b>Comunicato stampa del Consiglio federale del 24.11.2021</b></p><p><b>Le rendite vitalizie sono soggette a un'imposizione troppo elevata se si considerano i tassi d'interesse in vigore. Nella seduta del 24 novembre 2021, l'Esecutivo ha quindi deciso di adeguare in modo flessibile l'imposizione alle condizioni d'investimento. Il messaggio concernente la legge federale sull'imposizione delle rendite vitalizie e forme di previdenza simili è ora trasmesso al Parlamento.</b></p><p>Oggi, delle rendite vitalizie viene tassato il 40 per cento del reddito, ossia una quota forfettaria. Dall'attuale livello dei tassi d'interesse risulta una sovraimposizione di tali rendite. Il Consiglio federale propone pertanto di rendere flessibile la quota di reddito imponibile delle rendite vitalizie. Nel caso delle assicurazioni di rendita vitalizia, la quota di reddito imponibile della prestazione di rendita garantita verrebbe calcolata utilizzando una formula basata sul tasso d'interesse massimo fissato dall'Autorità federale di vigilanza sui mercati finanziari (FINMA). Eventuali prestazioni in eccesso sarebbero tassabili al 70 per cento. Nel caso delle rendite vitalizie e dei vitalizi, la quota di reddito imponibile verrebbe determinata impiegando una formula basata sul rendimento medio delle obbligazioni della Confederazione con scadenza a dieci anni.</p><p>Il Consiglio federale ha posto in consultazione questa modifica tra il mese di aprile e quello di luglio del 2020. La totalità dei partecipanti riconosce la necessità di agire e la grande maggioranza approva in linea di principio il progetto.</p><p> </p><p>Ripercussioni finanziarie</p><p>Le maggiori o minori entrate dipendono dalle future condizioni d'investimento. Secondo una stima molto approssimativa, nel 2019 il cambiamento di sistema avrebbe causato una diminuzione delle entrate pari a 45 milioni di franchi: circa 10 milioni sarebbero stati a carico della Confederazione e circa 35 milioni dei Cantoni.</p><p>Il progetto adempie la mozione 12.3814 del Gruppo liberale radicale RL \"Basta con la penalizzazione fiscale del pilastro 3b. In caso di prelievo del capitale, tassare la quota di reddito invece degli apporti di capitale\".</p>",
  "objectives": [
    {
      "number": 0,
      "resolutions": [

      ],
      "text": "Messaggio del 24.11.2021 concernente la legge federale sull’imposizione di rendi-te vitalizie e forme di previdenza simili"
    },
    {
      "number": 1,
      "resolutions": [

      ],
      "text": "Legge federale sull’imposizione di rendite vitalizie e forme di previdenza simili"
    }
  ],
  "proceedings": "<p><b>Comunicato stampa della commissione dell'economia e dei tributi</b> <b>del Consiglio degli Stati del 14.01.2022</b></p><p>La Commissione condivide il parere del Consiglio federale secondo cui, visti gli attuali tassi d'interesse, le rendite vitalizie e le forme di previdenza simili del pilastro 3b sono tassate eccessivamente. Essa è pertanto entrata in materia sull'oggetto <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210077\">21.077</a> (Legge federale sull'imposizione di rendite vitalizie e forme di previdenza simili) senza discussione approvandolo nella votazione sul complesso con 9 voti contro 0 e 3 astensioni. Il disegno di legge si prefigge di vincolare in modo flessibile la parte imponibile delle rendite vitalizie al livello dei tassi d'interesse, invece di tassare come finora il 40 per cento quale quota di reddito forfettaria. La Commissione ritiene che si sia già in ritardo nell'adeguare l'imposizione delle rendite vitalizie alla situazione dei tassi d'interesse. Inoltre le minori entrate risultanti potrebbero essere parzialmente recuperate in caso di interessi più elevati, dato che anche la quota di reddito aumenterebbe di conseguenza. </p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Legge federale sull’imposizione di rendi-te vitalizie e forme di previdenza simili"
}