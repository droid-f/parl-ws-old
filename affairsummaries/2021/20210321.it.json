{
  "id": 20210321,
  "updated": "2023-01-19T13:22:32Z",
  "formattedId": "21.321",
  "initialSituation": "<p>Il Gran Consiglio della Repubblica e Cantone di Ginevra,</p><p>visto l'articolo 160 capoverso 1 della Costituzione federale del 18 aprile 1999;</p><p>visto l'articolo 115 della legge federale del 13 dicembre 2002 sull'Assemblea federale;</p><p>visto l'articolo 156 della legge del 13 settembre 1985 concernente il regolamento del Gran Consiglio del Cantone di Ginevra; e</p><p>visto l'articolo 118 della Costituzione federale del 18 aprile 1999, considerato:</p><p>- che i fattori ambientali esercitano un impatto sempre più forte sulla nostra salute e che le cosiddette malattie emergenti aumentano;</p><p>- che, dopo anni di noncuranza, dobbiamo modificare i nostri stili di vita e le nostre abitudini di consumo;</p><p>- che i sali di alluminio e il loro potenziale effetto cancerogeno costituiscono da molti anni una tematica controversa;</p><p>- che un nuovo studio ginevrino include elementi a favore della tesi secondo cui i sali di alluminio presenti nei prodotti antitraspiranti aumenterebbero il rischio di cancro al seno;</p><p>- che appare sensato applicare il principio di precauzione e valutare la possibilità di introdurre un divieto al fine di proteggere la salute della popolazione;</p><p>- che la popolazione comincia a rendersi conto dei pericoli cui si espone e a optare per prodotti meno tossici;</p><p>- che i giganti della cosmesi devono ricercare altri prodotti altrettanto efficaci ma meno pericolosi per la nostra salute,</p><p>invita l'Assemblea federale a valutare, in considerazione delle recenti conoscenze scientifiche, la possibilità di vietare i sali di alluminio e i loro derivati nei prodotti cosmetici.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2022-03-16T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 16.03.2022</b></p><p>Il Consiglio degli Stati ha deciso - tacitamente - di non dar seguito all'iniziativa cantonale ginevrina con la quale si chiedeva che i sali di alluminio e i loro derivati venissero vietati nei prodotti cosmetici. </p><p> </p><p><b>Comunicato stampa della commissione della scienza, dell'educazione e della cultura del Consiglio nazionale del 20.01.2023</b></p><p>Con 13 voti contro 10 e 2 astensioni, la Commissione propone al proprio Consiglio di non dare seguito all'iniziativa del Cantone di Ginevra che chiede di vietare i sali di alluminio e i loro derivati nei prodotti cosmetici (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210321\">21.321</a>). La maggioranza mette in guardia da un potenziale ostacolo al commercio nei confronti dell'UE nel caso in cui la Svizzera decidesse unilateralmente di vietare i sali di alluminio negli antitraspiranti e suggerisce pertanto di attendere gli sviluppi in seno all'UE. Sottolinea inoltre che la legislazione svizzera in ambito alimentare sancisce l'obbligo di stilare un rapporto di valutazione della sicurezza per ogni prodotto cosmetico che venga immesso sul mercato per la prima volta. La protezione della salute dei consumatori è dunque garantita. Una minoranza propone invece di dare seguito all'iniziativa poiché nell'ottica della dovuta prudenza ritiene necessario tenere conto delle più recenti conoscenze scientifiche e approfondire le questioni sollevate dagli autori dell'iniziativa. </p><p> </p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Per un divieto dei sali di alluminio e dei loro derivati nei prodotti cosmetici"
}