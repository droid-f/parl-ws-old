{
  "id": 20210321,
  "updated": "2022-01-12T07:37:20Z",
  "formattedId": "21.321",
  "initialSituation": "<p>Il Gran Consiglio della Repubblica e Cantone di Ginevra,</p><p>visto l'articolo 160 capoverso 1 della Costituzione federale del 18 aprile 1999;</p><p>visto l'articolo 115 della legge federale del 13 dicembre 2002 sull'Assemblea federale;</p><p>visto l'articolo 156 della legge del 13 settembre 1985 concernente il regolamento del Gran Consiglio del Cantone di Ginevra; e</p><p>visto l'articolo 118 della Costituzione federale del 18 aprile 1999, considerato:</p><p>- che i fattori ambientali esercitano un impatto sempre più forte sulla nostra salute e che le cosiddette malattie emergenti aumentano;</p><p>- che, dopo anni di noncuranza, dobbiamo modificare i nostri stili di vita e le nostre abitudini di consumo;</p><p>- che i sali di alluminio e il loro potenziale effetto cancerogeno costituiscono da molti anni una tematica controversa;</p><p>- che un nuovo studio ginevrino include elementi a favore della tesi secondo cui i sali di alluminio presenti nei prodotti antitraspiranti aumenterebbero il rischio di cancro al seno;</p><p>- che appare sensato applicare il principio di precauzione e valutare la possibilità di introdurre un divieto al fine di proteggere la salute della popolazione;</p><p>- che la popolazione comincia a rendersi conto dei pericoli cui si espone e a optare per prodotti meno tossici;</p><p>- che i giganti della cosmesi devono ricercare altri prodotti altrettanto efficaci ma meno pericolosi per la nostra salute,</p><p>invita l'Assemblea federale a valutare, in considerazione delle recenti conoscenze scientifiche, la possibilità di vietare i sali di alluminio e i loro derivati nei prodotti cosmetici.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione della scienza, dell'educazione e della cultura del Consiglio degli Stati del 11.01.2022</b></p><p><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210321\">21.321</a> s Iv. Ct. GE. Per un divieto dei sali di alluminio e dei loro derivati nei prodotti cosmetici: la Commissione respinge la richiesta del Cantone</p><p>Il Gran Consiglio del Cantone di Ginevra ha depositato un'iniziativa con cui chiede all'Assemblea federale di vietare i sali di alluminio e i loro derivati nei prodotti cosmetici. La Commissione ha sentito i rappresentanti del Cantone, come pure un rappresentante dell'Ufficio federale competente. Questi ha spiegato che allo stato attuale delle conoscenze non vi sono prove di un legame tra i sali di alluminio nei deodoranti e il cancro al seno. Basandosi su questa informazione, la Commissione ha ritenuto che un divieto dell'alluminio nei prodotti cosmetici sarebbe inopportuno, anche se si tiene conto del principio di prudenza, tanto più che esso costituirebbe un ostacolo unilaterale al commercio. Ha pertanto deciso, con 8 voti contro 0 e 5 astensioni, di proporre al Consiglio di non dare seguito all'iniziativa cantonale.</p><p> </p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Per un divieto dei sali di alluminio e dei loro derivati nei prodotti cosmetici"
}