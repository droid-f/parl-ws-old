{
  "id": 20210014,
  "updated": "2021-06-30T09:12:20Z",
  "formattedId": "21.014",
  "initialSituation": "<p><b>Rapporto della Delegazione parlamentare svizzera presso l'Assemblea parlamentare della Francofonia del 31 dicembre 2020</b></p><p>L'APF conduce un lavoro di riflessione sulla difesa della democrazia, dello Stato di diritto e del buon governo nel mondo francofono. Esamina anche, mediante un approccio comparativo, le sfide politiche e sociali specifiche alle diverse regioni di lingua francese. A sostegno dei processi di democratizzazione, avvia e attua azioni nel settore della cooperazione allo sviluppo delle istituzioni parlamentari nei Paesi che ne hanno bisogno. </p><p>L'evento principale dell'APF è la sessione annuale, che si svolge ogni anno nel mese di luglio. Riunendo in seduta plenaria tutti i membri dell'Assemblea, la sessione permette di sentire i più alti rappresentanti dell'OIF, di dedicarsi a un dibattito generale su un tema proposto in precedenza dal Parlamento che ospita la sessione e di adottare pareri e raccomandazioni rivolti in seguito ai capi di Stato e di Governo riuniti in occasione dei Vertici della Francofonia. </p><p>La sessione annuale permette inoltre di adottare le risoluzioni precedentemente discusse in seno alle quattro commissioni e alle tre reti dell'APF. Queste istanze parlamentari specializzate sono le seguenti: </p><p>- la Commissione politica; </p><p>- la Commissione dell'educazione, della comunicazione e degli affari culturali; </p><p>- la Commissione degli affari parlamentari; </p><p>- la Commissione della cooperazione e dello sviluppo; </p><p>- la Rete parlamentare di lotta contro l'HIV/AIDS, la tubercolosi e la malaria; </p><p>- la Rete delle donne parlamentari; </p><p>- la Rete dei giovani parlamentari. </p><p> </p><p>Le quattro commissioni dell'APF organizzano le loro sedute due volte all'anno, generalmente tra le sessioni annuali e a margine delle stesse. Nell'ambito dei loro lavori esaminano rapporti e progetti di risoluzioni preparati dalle delegazioni nazionali, che riguardano il settore politico, economico, sociale e culturale e interessano il mondo francofono nel suo insieme. </p><p>Tenuto conto del fatto che provengono da tutto il mondo, i parlamentari membri dell'APF si riuniscono anche in assemblee regionali allo scopo di affrontare problematiche più specifiche alle loro rispettive aree. Le regioni rappresentate sono quattro: Africa, America, Asia-Pacifico ed Europa. A livello europeo, l'Assemblea delle Regioni d'Europa (ARE) si riunisce una volta all'anno su invito di una delle delegazioni che la compongono. Tale riunione è preceduta da una Conferenza dei presidenti delle delegazioni della Regione Europa, la quale si dedica ai preparativi dell'ARE. </p>",
  "objectives": [
    {
      "number": 0,
      "resolutions": [
        {
          "council": 1,
          "date": "2021-06-10T00:00:00Z",
          "text": "Presa d’atto"
        },
        {
          "council": 2,
          "date": "2021-06-15T00:00:00Z",
          "text": "Presa d’atto"
        }
      ],
      "text": null
    }
  ],
  "proceedings": "<p><b>Dibattito al Consiglio degli Stati, 15.06.2021</b></p><p>Il Consiglio degli Stati ha preso atto del rapporto della Delegazione.</p>",
  "title": "Delegazione presso l'Assemblea parlamentare della Francofonia. Rapporto"
}