{
  "id": 20210044,
  "updated": "2021-10-21T09:13:57Z",
  "description": "Messaggio del 19 maggio 2021 concernente l’iniziativa popolare «No all’allevamento intensivo in Svizzera (Iniziativa sull’allevamento intensivo)» e sul controprogetto diretto (Decreto federale concernente la protezione e il benessere degli animali)",
  "formattedId": "21.044",
  "initialSituation": "<p><b>Comunicato stampa del Consiglio federale del 19.05.2021</b></p><p><b>Il Consiglio federale respinge l'iniziativa sull'allevamento intensivo e adotta un controprogetto diretto </b></p><p><b>Il Consiglio federale respinge l'iniziativa popolare \"No all'allevamento intensivo in Svizzera\" (Iniziativa sull'allevamento intensivo) e le contrappone un controprogetto diretto nel quale prevede di inserire la protezione del benessere degli animali nella Costituzione federale e di estenderla a tutte le specie. L'iniziativa è respinta, tra l'altro, perché il vigente diritto in materia di protezione degli animali vieta già l'allevamento intensivo così come inteso dall'iniziativa. Nella sua seduta del 19 maggio 2021, il Consiglio federale ha adottato il messaggio all'attenzione del Parlamento. </b></p><p>L'iniziativa si prefigge di inserire nella Costituzione federale la tutela della dignità dell'animale nell'ambito della detenzione a scopo agricolo e il divieto dell'allevamento intensivo. La Confederazione dovrebbe stabilire criteri riguardanti il ricovero e la cura rispettosi dell'animale, l'accesso a spazi esterni, la macellazione e le dimensioni massime del gruppo per stalla. </p><p>L'iniziativa chiede inoltre che la Confederazione emani prescrizioni sull'importazione di animali e di prodotti animali a fini alimentari che tengano conto del nuovo articolo costituzionale. Tutte queste prescrizioni dovrebbero corrispondere almeno ai requisiti minimi delle direttive Bio Suisse 2018. Sono previsti termini transitori di 25 anni al massimo.</p><p> </p><p>Il Consiglio federale respinge l'iniziativa </p><p>Il Consiglio federale considera importante il benessere degli animali, ma respinge l'iniziativa perché già oggi il diritto in materia di protezione degli animali vieta l'allevamento intensivo. La legislazione tutela il benessere dei singoli animali indipendentemente dal loro numero. Limitare le dimensioni degli allevamenti non apporterebbe alcun miglioramento diretto della situazione. In ragione della struttura delle aziende agricole e della legislazione, in Svizzera gli effettivi di animali sono inoltre molto più piccoli che all'estero. </p><p>Il Consiglio federale è contrario anche a inserire nella Costituzione federale standard privati di produzione biologica come le direttive Bio Suisse. Dopo la scadenza del termine transitorio di 25 anni, queste direttive specifiche del 2018 risulterebbero superate; vi sono inoltre numerosi altri standard biologici pubblici e privati regolarmente aggiornati. Già oggi la Confederazione sostiene ad esempio i programmi \"sistemi di stabulazione particolarmente rispettosi degli animali\" (SSRA) e \"uscita regolare all'aperto\" (URA). </p><p>La regolamentazione delle importazioni proposta dall'iniziativa sarebbe incompatibile con gli impegni internazionali della Svizzera e richiederebbe controlli complessi e onerosi. L'attuazione dell'iniziativa potrebbe infine comportare costi aggiuntivi per l'agricoltura e i consumatori.</p><p> </p><p>Il controprogetto promuove il benessere di tutti gli animali</p><p>Il Consiglio federale intende riprendere in un controprogetto diretto l'obiettivo di fondo dell'iniziativa. A tale scopo propone di inserire nella Costituzione federale criteri per garantire un ricovero e una cura adeguati alle esigenze degli animali, la possibilità di uscire regolarmente all'aperto e condizioni di macellazione rispettose degli animali. I suini dovranno obbligatoriamente avere a disposizione un'area di riposo con lettiera, e tutti gli animali da reddito dovranno poter uscire regolarmente all'aperto. Ciò contribuirà a migliorare la qualità di vita degli animali, ad aumentare la loro resistenza alle malattie e, di conseguenza, a ridurre l'utilizzo di medicamenti come gli antibiotici. Durante la macellazione si dovrà impedire con ogni mezzo possibile e ragionevolmente esigibile che gli animali provino dolore, soffrano o abbiano paura. Il Consiglio federale riconosce che già oggi gli agricoltori si adoperano a favore del benessere degli animali. Inasprendo i requisiti minimi per tutti gli animali da reddito è possibile accrescerne ulteriormente il benessere nell'ambito della detenzione a scopo agricolo. </p><p>Al contrario dell'iniziativa, il Consiglio federale auspica che la protezione del benessere venga inclusa nella Costituzione federale come principio generale per tutti gli animali. In questo modo si spinge oltre l'iniziativa, che si limita agli animali detenuti a scopo agricolo.</p><p> </p><p>Procedura di consultazione positiva e voci critiche</p><p>La maggioranza dei pareri pervenuti, tra cui le prese di posizione di 17 Cantoni, è favorevole al controprogetto diretto. Da più parti si chiede di precisare il testo del controprogetto diretto (p. es. le espressioni \"ricovero adeguato alle esigenze\" e \"possibilità di uscire regolarmente all'aperto\"). Taluni si oppongono all'iniziativa e al controprogetto diretto perché ritengono che le disposizioni vigenti siano sufficientemente severe e che gli adeguamenti auspicati comporterebbero costi ingenti per gli agricoltori.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 19 maggio 2021 concernente l’iniziativa popolare «No all’allevamento intensivo in Svizzera (Iniziativa sull’allevamento intensivo)» e sul controprogetto diretto (Decreto federale concernente la protezione e il benessere degli animali)"
    },
    {
      "number": 1,
      "resolutions": [

      ],
      "text": "Decreto federale concernente l’iniziativa popolare «No all’allevamento intensivo in Svizzera [Iniziativa sull’allevamento intensivo]»"
    },
    {
      "number": 2,
      "resolutions": [

      ],
      "text": "Decreto federale concernente la protezione e il benessere degli animali (Controprogetto diretto all’iniziativa popolare «No all’allevamento intensivo in Svizzera [Iniziativa sull’allevamento intensivo]»)"
    }
  ],
  "proceedings": "<p><b>Comunicato stampa della commissione dell'economia e dei tributi del Consiglio nazionale del 21.10.2021</b></p><p><b>Né l'iniziativa popolare \"No all'allevamento intensivo in Svizzera (Iniziativa sull'allevamento intensivo)\" </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210044\">21.044</a>)<b> né il controprogetto indiretto del Consiglio federale ottengono la maggioranza nella CET-N. Varie proposte di minoranza sono state presentate per il dibattito nella sessione invernale in Consiglio nazionale.</b></p><p>L'iniziativa sull'allevamento intensivo si prefigge di vietare questa pratica e di sancire nella Costituzione federale la tutela della dignità dell'animale nell'ambito della detenzione a scopo agricolo. A tal fine occorre stabilire requisiti almeno corrispondenti a quelli delle direttive Bio Suisse 2018. L'iniziativa chiede inoltre prescrizioni sull'importazione di animali e di prodotti animali a fini alimentari che tengano conto del nuovo articolo costituzionale. La maggioranza della Commissione condivide il parere del Consiglio federale secondo cui l'iniziativa creerebbe diversi problemi (p. es. incompatibilità con gli obblighi internazionali della Svizzera, elevati oneri amministrativi, direttive di un'organizzazione privata come prescrizione a livello costituzionale) e segnala in particolare che la Svizzera già oggi ha la legge sulla protezione degli animali più severa al mondo e prescrizioni eccezionalmente restrittive concernenti gli effettivi massimi di animali per ogni azienda che pratica l'allevamento. A suo avviso, anche il controprogetto del Consiglio federale è discutibile, poiché va contro l'obiettivo del Consiglio federale stesso di ridurre le emissioni di ammoniaca e inoltre si concentra principalmente sugli allevatori di bovini. Con 14 voti contro 10, la CET-N propone pertanto di non entrare in materia sul controprogetto diretto e, con 14 voti contro 5 e 5 astensioni, di raccomandare di respingere l'iniziativa. Una minoranza reputa il controprogetto del Consiglio federale una proposta pragmatica per migliorare il benessere degli animali; un'ulteriore minoranza propone di raccomandare di accogliere l'iniziativa. Con 14 voti contro 10, la Commissione ha altresì rinunciato a elaborare un controprogetto indiretto all'iniziativa a livello di legge. A suo avviso, vi si oppongono i tempi stretti e il fatto che difficilmente l'iniziativa verrebbe ritirata. Una minoranza intende portare anche questa richiesta in Consiglio nazionale.</p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "No all’allevamento intensivo in Svizzera (Iniziativa sull’allevamento intensivo). Iniziativa popolare e controprogetto diretto"
}