{
  "id": 20210044,
  "updated": "2022-01-17T11:48:33Z",
  "description": "Messaggio del 19 maggio 2021 concernente l’iniziativa popolare «No all’allevamento intensivo in Svizzera (Iniziativa sull’allevamento intensivo)» e sul controprogetto diretto (Decreto federale concernente la protezione e il benessere degli animali)",
  "formattedId": "21.044",
  "initialSituation": "<p><b>Comunicato stampa del Consiglio federale del 19.05.2021</b></p><p><b>Il Consiglio federale respinge l'iniziativa sull'allevamento intensivo e adotta un controprogetto diretto </b></p><p><b>Il Consiglio federale respinge l'iniziativa popolare \"No all'allevamento intensivo in Svizzera\" (Iniziativa sull'allevamento intensivo) e le contrappone un controprogetto diretto nel quale prevede di inserire la protezione del benessere degli animali nella Costituzione federale e di estenderla a tutte le specie. L'iniziativa è respinta, tra l'altro, perché il vigente diritto in materia di protezione degli animali vieta già l'allevamento intensivo così come inteso dall'iniziativa. Nella sua seduta del 19 maggio 2021, il Consiglio federale ha adottato il messaggio all'attenzione del Parlamento. </b></p><p>L'iniziativa si prefigge di inserire nella Costituzione federale la tutela della dignità dell'animale nell'ambito della detenzione a scopo agricolo e il divieto dell'allevamento intensivo. La Confederazione dovrebbe stabilire criteri riguardanti il ricovero e la cura rispettosi dell'animale, l'accesso a spazi esterni, la macellazione e le dimensioni massime del gruppo per stalla. </p><p>L'iniziativa chiede inoltre che la Confederazione emani prescrizioni sull'importazione di animali e di prodotti animali a fini alimentari che tengano conto del nuovo articolo costituzionale. Tutte queste prescrizioni dovrebbero corrispondere almeno ai requisiti minimi delle direttive Bio Suisse 2018. Sono previsti termini transitori di 25 anni al massimo.</p><p> </p><p>Il Consiglio federale respinge l'iniziativa </p><p>Il Consiglio federale considera importante il benessere degli animali, ma respinge l'iniziativa perché già oggi il diritto in materia di protezione degli animali vieta l'allevamento intensivo. La legislazione tutela il benessere dei singoli animali indipendentemente dal loro numero. Limitare le dimensioni degli allevamenti non apporterebbe alcun miglioramento diretto della situazione. In ragione della struttura delle aziende agricole e della legislazione, in Svizzera gli effettivi di animali sono inoltre molto più piccoli che all'estero. </p><p>Il Consiglio federale è contrario anche a inserire nella Costituzione federale standard privati di produzione biologica come le direttive Bio Suisse. Dopo la scadenza del termine transitorio di 25 anni, queste direttive specifiche del 2018 risulterebbero superate; vi sono inoltre numerosi altri standard biologici pubblici e privati regolarmente aggiornati. Già oggi la Confederazione sostiene ad esempio i programmi \"sistemi di stabulazione particolarmente rispettosi degli animali\" (SSRA) e \"uscita regolare all'aperto\" (URA). </p><p>La regolamentazione delle importazioni proposta dall'iniziativa sarebbe incompatibile con gli impegni internazionali della Svizzera e richiederebbe controlli complessi e onerosi. L'attuazione dell'iniziativa potrebbe infine comportare costi aggiuntivi per l'agricoltura e i consumatori.</p><p> </p><p>Il controprogetto promuove il benessere di tutti gli animali</p><p>Il Consiglio federale intende riprendere in un controprogetto diretto l'obiettivo di fondo dell'iniziativa. A tale scopo propone di inserire nella Costituzione federale criteri per garantire un ricovero e una cura adeguati alle esigenze degli animali, la possibilità di uscire regolarmente all'aperto e condizioni di macellazione rispettose degli animali. I suini dovranno obbligatoriamente avere a disposizione un'area di riposo con lettiera, e tutti gli animali da reddito dovranno poter uscire regolarmente all'aperto. Ciò contribuirà a migliorare la qualità di vita degli animali, ad aumentare la loro resistenza alle malattie e, di conseguenza, a ridurre l'utilizzo di medicamenti come gli antibiotici. Durante la macellazione si dovrà impedire con ogni mezzo possibile e ragionevolmente esigibile che gli animali provino dolore, soffrano o abbiano paura. Il Consiglio federale riconosce che già oggi gli agricoltori si adoperano a favore del benessere degli animali. Inasprendo i requisiti minimi per tutti gli animali da reddito è possibile accrescerne ulteriormente il benessere nell'ambito della detenzione a scopo agricolo. </p><p>Al contrario dell'iniziativa, il Consiglio federale auspica che la protezione del benessere venga inclusa nella Costituzione federale come principio generale per tutti gli animali. In questo modo si spinge oltre l'iniziativa, che si limita agli animali detenuti a scopo agricolo.</p><p> </p><p>Procedura di consultazione positiva e voci critiche</p><p>La maggioranza dei pareri pervenuti, tra cui le prese di posizione di 17 Cantoni, è favorevole al controprogetto diretto. Da più parti si chiede di precisare il testo del controprogetto diretto (p. es. le espressioni \"ricovero adeguato alle esigenze\" e \"possibilità di uscire regolarmente all'aperto\"). Taluni si oppongono all'iniziativa e al controprogetto diretto perché ritengono che le disposizioni vigenti siano sufficientemente severe e che gli adeguamenti auspicati comporterebbero costi ingenti per gli agricoltori.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 19 maggio 2021 concernente l’iniziativa popolare «No all’allevamento intensivo in Svizzera (Iniziativa sull’allevamento intensivo)» e sul controprogetto diretto (Decreto federale concernente la protezione e il benessere degli animali)"
    },
    {
      "number": 1,
      "resolutions": [
        {
          "council": 1,
          "date": "2021-12-15T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale concernente l’iniziativa popolare «No all’allevamento intensivo in Svizzera [Iniziativa sull’allevamento intensivo]»"
    },
    {
      "number": 2,
      "resolutions": [
        {
          "council": 1,
          "date": "2021-12-15T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale concernente la protezione e il benessere degli animali (Controprogetto diretto all’iniziativa popolare «No all’allevamento intensivo in Svizzera [Iniziativa sull’allevamento intensivo]»)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 14.12.2021</b></p><p><b>Allevamento intensivo, verso \"no\" a iniziativa e controprogetto</b></p><p><b>In Svizzera è già in vigore una delle leggi sulla protezione degli animali più severe al mondo, nuovi inasprimenti non sono necessari. Per questo motivo l'iniziativa popolare \"No all'allevamento intensivo in Svizzera\" e il controprogetto del Consiglio federale vanno respinti.</b></p><p>È l'opinione della maggioranza dei consiglieri nazionali che si sono espressi oggi. Una minoranza di sinistra giudica invece pragmatica la proposta governativa volta a migliorare il benessere degli animali. Un'ulteriore minoranza, soprattutto ecologisti, vuole accogliere l'iniziativa. Le votazioni sono previste domani.</p><p>I programmi statali che incoraggiano la stabulazione all'aria aperta e gli edifici particolarmente rispettosi delle diverse specie hanno permesso di andare oltre i requisiti legali nella stragrande maggioranza degli allevamenti, ha sostenuto Fabio Regazzi (Centro/TI) a nome della commissione. Malgrado ciò, non tutta la carne dotata di un label viene venduta come tale a causa di un mercato ancora insufficiente.</p><p>La soluzione - ha proseguito il ticinese - sta dunque più nel comportamento e nella consapevolezza dei consumatori che in una corsa precipitosa di normative che avrebbero come conseguenza una delocalizzerebbero della produzione all'estero. L'iniziativa metterebbe a repentaglio la sopravvivenza di molte aziende agricole, ha aggiunto Pierre-André Page (UDC/FR).</p><p>Parlando del controprogetto governativo, Regazzi ha spiegato come questo non preveda la regolamentazione delle importazioni. Ciò sarebbe però un problema: dato che i vincoli riguarderebbero solo la produzione elvetica, la differenza di prezzo per le uova e la carne indigene aumenterebbe ulteriormente, senza oltretutto migliorare il benessere degli animali, visto gli standard più bassi in vigore all'estero.</p><p>Sul tavolo del Consiglio nazionale vi è poi un controprogetto indiretto, proposto da una minoranza guidata da Kilian Baumann (Verdi/BE). Oltre che per motivi di contenuto, tale idea va bocciata anche per ragioni formali, ha spiegato Regazzi: non c'è infatti il tempo materiale per elaborare una iniziativa parlamentare a tale scopo dato che secondo la legge sul Parlamento l'iniziativa deve essere trattata entro il 28 maggio 2022. Il rischio di una situazione di stallo legale è evidente.</p><p>La sinistra, in particolare i Verdi, ha invece espresso simpatie per il controprogetto e per l'iniziativa. Oggi in Svizzera solo il 7% dei polli da macello vedono la luce del sole, gli altri vivono confinati in grandi padiglioni, ha affermato Regula Rytz (Verdi/BE). Circa il 4% di loro - ha aggiunto - muoiono prima della macellazione. Questa situazione non ha niente a che vedere con l'idillio che ci promette la pubblicità pagata con i soldi delle nostre tasse, ha sostenuto la bernese.</p><p>Da parte sua, Samuel Bendahan (PS/VD) ha detto di essere sorpreso del fatto che la lobby agricola sia contraria all'iniziativa. \"Non capisco perché i contadini continuano a consentire l'importazione di carne prodotta in condizioni che loro non accetterebbero nella loro azienda\".</p><p>Il controprogetto si concentra su semplici regole - detenzione rispettosa degli animali, uscite regolari all'aperto e buone condizioni di macellazione - che la maggior parte degli allevatori in Svizzera già rispetta, ha proseguito il vodese. La controproposta governativa prende quindi di mira solo poche pecore nere. Costituirebbe un'alternativa credibile all'iniziativa che ha troppi difetti. Il socialista ha però detto che il suo gruppo sosterrà l'iniziativa qualora nessun controprogetto dovesse essere approvato.</p><p> </p><p>L'iniziativa</p><p>L'iniziativa \"No all'allevamento intensivo in Svizzera (Iniziativa sull'allevamento intensivo)\" ha raccolto 106'125 firme valide. Essa propone un'aggiunta all'articolo 80 sulla protezione degli animali della Costituzione federale, in modo da vietare l'allevamento intensivo, ossia industriale, \"finalizzato alla produzione più efficiente possibile di prodotti animali, nell'ambito del quale il benessere degli animali è leso sistematicamente\".</p><p>Qualora l'iniziativa venisse accolta alle urne, la Confederazione dovrebbe stabilire i criteri per il ricovero e la cura degli animali, compresi l'accesso all'esterno, la macellazione e il numero massimo per stalla. Anche le importazioni sarebbero sottoposte agli stessi criteri. Il termine transitorio per le disposizioni d'esecuzione è fissato a 25 anni al massimo.</p><p>Tra i promotori dell'iniziativa, lanciata il 12 giugno 2018, ci sono la presidente della Fondazione Franz Weber, Greenpeace, ma anche politici di vari orientamenti, come il consigliere agli Stati Daniel Jositsch (PS/ZH), il consigliere nazionale Bastien Girod (Verdi/ZH), nonché rappresentanti degli agricoltori come KAGfreiland e Bio Suisse.</p><p> </p><p>Il controprogetto diretto</p><p>Il Consiglio federale intende anch'esso sancire il principio della protezione del benessere degli animali nella Costituzione, ma non come proposto dall'iniziativa popolare. Quest'ultima, secondo l'esecutivo, va respinta perché il diritto in materia di protezione degli animali già vieta l'allevamento intensivo.</p><p>Il Governo crede anche che l'iniziativa vada troppo oltre circa gli standard di produzione biologica privati. La loro estensione alle importazioni sarebbe per di più incompatibile con gli accordi commerciali e molto difficile da attuare.</p><p>Tuttavia, il Consiglio federale condivide l'obiettivo principale dell'iniziativa e intende aumentare i requisiti minimi per tutti gli animali da reddito per quanto riguarda la stabulazione, le uscite all'aperto e la macellazione.</p><p>Il controprogetto prevede che il bestiame possa vivere in stalle a stabulazione libera o uscire all'aperto durante il giorno se la stabulazione è fissa. I suini dovranno obbligatoriamente avere a disposizione un'area di riposo con lettiera per migliorare la resistenza alle malattie e ridurre l'uso di medicinali. Per quanto riguarda la macellazione, si dovrà impedire che gli animali provino dolore, soffrano o abbiano paura.</p><p>Il testo governativo prevede inoltre che il principio incluso nella Costituzione sia esteso a tutti gli animali, non solo quelli a scopo agricolo come auspicato dall'iniziativa.</p><p> </p><p>Il controprogetto indiretto</p><p>La minoranza Baumann chiede di rinviare l'incarto alla commissione competente che sarebbe incaricata di preparare un controprogetto indiretto da elaborare sotto forma di iniziativa parlamentare. Questa dovrebbe basarsi sui criteri seguenti: il benessere degli animali va essere migliorato tenendo conto sia di una produzione adeguata alle condizioni locali e conforme al mercato sia della resilienza degli ecosistemi.</p><p>La responsabilità individuale delle organizzazioni di categoria e dei produttori interessati andrebbe poi potenziata e le opportunità offerte dal mercato meglio sfruttate. Le relazioni commerciali dovrebbero inoltre essere impostate in modo da contribuire al benessere degli animali.</p><p> </p><p>Notizia ATS</p><p><b>Dibattito al Consiglio nazionale, 15.12.2021</b></p><p><b>Iniziativa allevamento intensivo e controprogetti, tre volte no</b></p><p><b>Il Consiglio nazionale non ne vuole sapere dell'iniziativa popolare sull'allevamento intensivo, né del controprogetto diretto del Consiglio federale e neppure della proposta di rinvio in commissione di una minoranza rosso-verde-verde liberale che voleva un controprogetto indiretto. I deputati hanno detto oggi tre volte \"no\".</b></p><p>Come altre iniziative agricole prima di lei, la proposta oggi - e ieri - in discussione è stata descritta come \"estrema\" dalla maggioranza borghese della Camera del popolo, che l'ha bocciata con 111 voti contro 60 e 19 astenuti. Non tanto per l'idea di fondo di promuovere il benessere degli animali da reddito, ma piuttosto per i mezzi proposti per realizzarla.</p><p>Qualora la proposta di modifica costituzionale venisse accolta alle urne, la Confederazione dovrebbe stabilire i criteri per il ricovero e la cura degli animali, compresi l'accesso all'esterno, la macellazione e il numero massimo per stalla. Anche le importazioni sarebbero sottoposte agli stessi criteri. Si tratterebbe in pratica di conformarsi ai capitolati d'oneri di Bio Suisse in materia di allevamento.</p><p>Queste esigenze sono state giudicate decisamente troppo elevate dai liberali-liberali (PLR) e dai molti contadini che hanno preso la parola (sopratutto UDC e Alleanza del Centro). Le conseguenze paventate: prezzi più alti per i consumatori, aumento del turismo degli acquisti e delle importazioni, nonché perdita di posti di lavoro. L'iniziativa andrebbe inoltre a cozzare contro legge sulla pianificazione del territorio: se si limita la capacità delle stalle servirebbero migliaia di nuove costruzioni in zona agricola.</p><p>Anche i consumatori e non solo i contadini devono assumersi la responsabilità del benessere degli animali, è stato sottolineato dal PLR. Ad esempio solo la metà della carne di maiale dotata di un label viene venduta come tale a causa di un mercato ancora insufficiente. In molti hanno poi sottolineato come la Svizzera dispone già della legge sulla protezione degli animali più severa al mondo.</p><p>Per i Verdi, che hanno chiesto l'accettazione dell'iniziativa, la domanda da porsi non è quanto male fanno i nostri vicini, ma piuttosto come vogliamo allevare i nostri animali. Coscienti che le chance di successo in votazione sono deboli, il PS ha proposto di approvare il controprogetto diretto - a livello costituzionale dunque - del Consiglio federale.</p><p>Il fatto che è stato presentato significa che l'esecutivo riconosce la necessità di agire, è stato sottolineato. Migliorando la qualità di vita degli animali, questi diventerebbero più resistenti alle malattie, ne conseguirebbe una riduzione dell'uso di antibiotici. Al voto la controproposta del governo non però ha avuto nessuna chance: è stata affossata con 107 voti contro 81.</p><p>Quale \"ultima spiaggia\", Kilian Baumann (Verdi/BE) ha chiesto di rimandare il tutto alla commissione che sarebbe stata incaricata di controprogetto indiretto, modificando quindi la legge e non la Costituzione. Senza successo: la proposta è stata respinta con 106 voti contro 81. Il suo contenuto era: migliorare il benessere degli animali tenendo conto delle condizioni di produzione locali e della resilienza degli ecosistemi.</p><p>Su tale proposta potrebbe tuttavia non essere ancora stata scritta l'ultima parola. I giganti del commercio al dettaglio Coop e Migros, secondo quanto riferito dalla stampa nei giorni scorsi, hanno deciso di sostenere il controprogetto indiretto. Il Consiglio degli Stati, a cui passa ora l'intero dossier, potrebbe quindi ripescare l'idea.</p><p> </p><p><b>Comunicato stampa della commissione dell'economia e dei tributi</b> <b>del Consiglio degli Stati del 14.01.2022</b></p><p>Come in Consiglio nazionale, né l'iniziativa popolare \"No all'allevamento intensivo in Svizzera (Iniziativa sull'allevamento intensivo)\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210044\">21.044</a>) né il controprogetto diretto hanno trovato una maggioranza nella CET-S . La Commissione propone, con 8 voti contro 4 e 1 astensione, di non entrare in materia sul controprogetto diretto e, con 9 voti contro 3 e 1 astensione, di respingere l'iniziativa popolare. La Commissione condivide le argomentazioni del Consiglio nazionale. Rileva che le disposizioni sulla protezione degli animali in Svizzera sono già oggi tra le più rigorose a livello mondiale e che l'iniziativa porrebbe diversi problemi, illustrati dal Consiglio federale nel suo rapporto, e procurerebbe uno svantaggio concorrenziale per l'agricoltura. Una minoranza ritiene che il controprogetto diretto del Consiglio federale rappresenti un compromesso ragionevole, proprio alla luce dell'evoluzione del comportamento nei consumi e delle trasformazioni strutturali dell'agricoltura. Anche per quanto riguarda l'accettazione dell'iniziativa popolare è presentata una proposta di minoranza in vista del dibattito nel Consiglio degli Stati.</p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "No all’allevamento intensivo in Svizzera (Iniziativa sull’allevamento intensivo). Iniziativa popolare e controprogetto diretto"
}