{
  "id": 20210309,
  "updated": "2022-06-09T17:57:14Z",
  "formattedId": "21.309",
  "initialSituation": "<p>Il Gran Consiglio della Repubblica e Cantone di Ginevra,</p><p>visto l'articolo 160 capoverso 1 della Costituzione federale;</p><p>visto l'articolo 115 della legge del 13 dicembre 2002 sul Parlamento;</p><p>visto l'articolo 156 della \"loi portant règlement du Grand Conseil de la République et canton de Genève\", del 13 dicembre 1985,</p><p>considerati:</p><p>- la Dichiarazione universale dei diritti umani, segnatamente gli articoli 3, 5, 7, 9, 14 e 18;</p><p>- il Patto internazionale relativo ai diritti civili e politici, approvato dall'Assemblea federale il 13 dicembre 1991;</p><p>- l'articolo 25 capoversi 2 e 3 della Costituzione federale;</p><p>- gli articoli 1 e 18 della Costituzione della Repubblica e Cantone di Ginevra;</p><p>- gli articoli 3, 4 e 5 capoverso 1 della legge sull'asilo;</p><p>- la necessità di garantire l'applicazione dei testi fondamentali elencati vietando gli allontanamenti verso Paesi dove i diritti umani sono calpestati;</p><p>- l'esigenza di garantire la sicurezza e l'integrità delle persone allontanate verso i loro Paesi;</p><p>- la situazione particolarmente difficile in Etiopia, caratterizzata da tensioni etniche e politiche, e la costante instabilità che prevale nel Paese;</p><p>- le gravi violazioni dei diritti umani che vi vengono perpetrate, documentate da Amnesty International e dall'Organizzazione svizzera di aiuto ai rifugiati (OSAR);</p><p>- il fatto che la guerra civile che ha devastato il Paese, dando luogo a un'instabilità politica permanente, svuoti nella sua essenza l'allineamento della Svizzera, nel 2018, all'Accordo di collaborazione e di riammissione fra l'Etiopia e l'Unione europea;</p><p>- il rinvio coatto, avvenuto il 27 gennaio 2021, di Tahir Tilmo, Arkisso Solomon, Teklu Feyisa e altre persone deportate in Etiopia in condizioni particolarmente inumane in violazione dei principi essenziali del rispetto e della protezione delle persone;</p><p>- il fatto che, nonostante il grave deterioramento del suo stato di salute, una di queste persone sia stata prelevata dal pronto soccorso dell'Ospedale universitario di Ginevra per essere trasferita all'aeroporto e poi messa su un volo speciale,</p><p>chiede all'Assemblea federale di:</p><p>- garantire, conformemente all'articolo 4 della legge sull'asilo, \"provvisoriamente protezione a persone bisognose di protezione esposte a un pericolo generale grave, in particolare durante una guerra o una guerra civile e in situazioni di violenza generalizzata\";</p><p>- vietare l'allontanamento di richiedenti l'asilo verso Paesi dove i diritti umani sono calpestati o con i quali sono stati firmati accordi di riammissione poco trasparenti;</p><p>- in particolare, sospendere immediatamente tutti i rinvii coatti e i voli speciali verso l'Etiopia;</p><p>- interpellare il Consiglio federale affinché rimetta in discussione l'allineamento della Svizzera all'Accordo di collaborazione e di riammissione firmato fra l'Etiopia e l'Unione europea, tenuto conto dell'instabilità politica in Etiopia e delle violenze perpetrate nei confronti delle popolazioni civili.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione delle istituzioni politiche del Consiglio degli Stati del 08.04.2022</b></p><p>Con 8 voti contro 0 e 4 astensioni, la Commissione non ha dato seguito all'iniziativa del Cantone di Ginevra \"No all'allontanamento dei richiedenti l'asilo verso Paesi dove i diritti umani sono calpestati. Vietiamo gli allontanamenti verso l'Etiopia\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210309\">21.309</a>). La Commissione ritiene che la procedura d'asilo e l'attuale prassi della SEM in materia di allontanamento tengano sufficientemente conto dei rischi a cui sono esposte le persone rimpatriate nei loro Paesi d'origine.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "No all'allontanamento dei richiedenti l'asilo verso Paesi dove i diritti umani sono calpestati. Vietiamo gli allontanamenti verso l'Etiopia"
}