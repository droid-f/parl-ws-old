{
  "id": 20210041,
  "updated": "2021-11-22T14:16:03Z",
  "description": "Messaggio concernente il preventivo per il 2022 con piano integrato dei compiti e delle finanze 2023–2025",
  "formattedId": "21.041",
  "initialSituation": "<p><b>Comunicato stampa del Consiglio federale del 26.08.2021</b></p><p><b>Il preventivo 2022 con piano integrato dei compiti e delle finanze 2023-2025 è disponibile</b></p><p><b>Il preventivo 2022 è ora disponibile in forma elettronica sul sito Internet dell'Amministrazione federale delle finanze (AFF). La versione cartacea verrà pubblicata a metà settembre.</b></p><p>Dopo aver reso noto le cifre il 30 giugno 2021, il Consiglio federale presenta ora il preventivo 2022 nel dettaglio. Nella sua seduta del 18 agosto 2021, l'Esecutivo ha adottato il messaggio concernente il preventivo della Confederazione svizzera per il 2022 con piano integrato dei compiti e delle finanze 2023-2025 (preventivo con PICF), dove sono riportate tutte le entrate e uscite della Confederazione pianificate per il 2022 come pure le previsioni per i tre anni di pianificazione successivi.</p><p>Come ogni anno, il messaggio concernente il preventivo si fonda sulle cifre disponibili a metà giugno. Dopo le elevate uscite sostenute negli ultimi due anni in relazione al coronavirus, il bilancio e la politica finanziaria dovrebbero normalizzarsi. Nella sessione invernale il Parlamento discuterà il preventivo e ne licenzierà la versione definitiva.</p><p>La pubblicazione fornisce informazioni dettagliate sulla situazione finanziaria della Confederazione e comprende due volumi:</p><p>- volume 1: rapporto sul preventivo con PICF;</p><p>- volume 2: preventivo con PICF delle unità amministrative;</p><p>- volume 2A: parte I (autorità e tribunali, DFAE, DFI, DFGP, DDPS);</p><p>- volume 2B: parte II (DFF, DEFR, DATEC).</p><p>Sul sito Internet dell'AFF sono inoltre disponibili:</p><p>- panoramica delle finanze federali (incl. grafici);</p><p>- Centro dati (utile per consultare le serie di dati sotto forma di grafici);</p><p>- serie di dati (file Excel);</p><p>- comunicato stampa del 30 giugno 2021 \"Ritorno alla normalità politico-finanziaria: il Consiglio federale approva un preventivo 2022 equilibrato\".</p><p> </p><p><b>Communicato stampa del Consiglio federale del 24.10.2021</b></p><p><b>Preventivo 2022: annunci ulteriori per 1,6 miliardi </b></p><p><b>Nelle scorse settimane il Consiglio federale ha approvato diverse ulteriori misure per far fronte alla pandemia di COVID-19 e sostenere la ripresa economica. Nel preventivo 2022 queste misure comportano un maggior fabbisogno di 1,6 miliardi di franchi. Nella sua seduta del 24 settembre 2021 l'Esecutivo ha approvato un relativo annuncio ulteriore a complemento del preventivo 2022. </b></p><p>Il 18 agosto 2021 il Consiglio federale ha adottato il messaggio concernente il preventivo 2022. Ora chiede lo stanziamento di ulteriori uscite pari a 1,6 miliardi di franchi. Le uscite totali della Confederazione preventivate per il 2022, compresi gli annunci ulteriori, ammontano a 79,6 miliardi di franchi e si registra un deficit di finanziamento di circa 950 milioni di franchi (finora eccedenza di ca. 620 mio.). Nel bilancio ordinario le direttive del freno all'indebitamento, che ammette un deficit a causa del sottoutilizzo della capacità produttiva, continueranno a essere rispettate. </p><p>L'annuncio ulteriore più consistente riguarda i costi per i test COVID-19 (1,5 mia. a titolo straordinario). Inoltre, sono necessarie risorse supplementari presso l'Ufficio federale della sanità pubblica (UFSP), tra l'altro per il proseguimento dell'organizzazione di crisi e la sorveglianza delle varianti del virus (46 mio.). Il Consiglio federale ha anche approvato un Recovery Plan a sostegno del turismo svizzero per i prossimi anni; per la promozione della domanda da parte di Svizzera Turismo nel 2022 sono previsti 17 milioni di franchi. </p><p>L'unico annuncio ulteriore non legato alla pandemia di COVID-19 riguarda la cura e l'utilizzazione sostenibili della foresta (attuazione 20.3745 Mo. Fässler), per cui nel preventivo 2022 dovrebbero essere iscritti 25 milioni. </p><p> </p><table  width=\"437.95pt\"><tr><td  width=\"434.35pt\"   valign=\"center\"><p><b>Uscite per fronteggiare la pandemia di COVID-19 nel preventivo 2022 (messaggio) </b></p><p>- Acquisto di vaccini (straordinarie): 550 milioni </p><p>- Copertura delle perdite derivanti dalle fideiussioni concesse per i crediti transitori COVID-19 (straordinarie): 375 milioni </p><p>- Ricapitalizzazione di Skyguide: 100 milioni </p><p>- Protezione per gli eventi pubblici: 60 milioni </p><p>- Provvedimenti cantonali per i casi di rigore a favore delle imprese: 32 milioni </p><p>- Copertura delle perdite derivanti dalle fideiussioni concesse alle start up: 12 milioni </p><p>- Medicamenti e servizi di vaccinazione: 7,5 milioni </p><p>- Contributo alla promozione della salute e alla prevenzione: 1,6 milioni </p><p>- Spese di funzionamento dell'UFSP (8,8 mio.), della Segreteria di Stato dell'econo-mia (6,7 mio.) e dell'Ufficio federale di statistica (1,8 mio.) </p><p> </p><p><b>Uscite supplementari (annunci ulteriori) per fronteggiare la pandemia di COVID-19 nel preventivo 2022 </b></p><p>- Finanziamento federale dei test per il SARS-CoV-2 (straordinarie): 1,5 miliardi </p><p>- Spese di funzionamento dell'UFSP: 39,8 milioni </p><p>- Recovery Plan per il turismo svizzero: 17 milioni </p><p>- Contributo alla promozione della salute e alla prevenzione: 6,1 milioni </p><p>- Stoccaggio di etanolo: 0,5 milioni </p><p> </p></td></tr></table>",
  "objectives": [
    {
      "number": 0,
      "resolutions": [

      ],
      "text": "Messaggio concernente il preventivo per il 2022 con piano integrato dei compiti e delle finanze 2023–2025"
    },
    {
      "number": 1,
      "resolutions": [

      ],
      "text": "Decreto federale Ia concernente il preventivo per il 2022"
    },
    {
      "number": 2,
      "resolutions": [

      ],
      "text": "Decreto federale Ib concernente i valori di pianificazione nel preventivo per il 2022"
    },
    {
      "number": 3,
      "resolutions": [

      ],
      "text": "Decreto federale II concernente il piano finanziario per gli anni 2023-2025"
    },
    {
      "number": 4,
      "resolutions": [

      ],
      "text": "Decreto federale III concernente i prelievi dal Fondo per l’infrastruttura ferroviaria per il 2022"
    },
    {
      "number": 5,
      "resolutions": [

      ],
      "text": "Decreto federale IV concernente i prelievi dal Fondo per le strade nazionali e il traffico d’agglomerato per il 2022"
    }
  ],
  "proceedings": "<p><b>Comunicato stampa della commissione delle finanze del Consiglio nazionale del 13.09.2021</b></p><p><b>La CdF-N ha dedicato gran parte delle sue deliberazioni del 9 e 10 settembre alla situazione attuale e futura delle finanze della Confederazione, che ha giudicato piuttosto favorevole. È in questo contesto che ha ottenuto un ampio sostegno da parte dei membri della CdF-N il nuovo pacchetto di crediti aggiuntivi al preventivo 2021 chiesti dal Consiglio federale. </b></p><p>La CdF-N ha avviato l'esame del preventivo 2022 con piano integrato dei compiti e delle finanze 2023-2025 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210041\">21.041</a> sn) con un colloquio con la Direzione generale della Banca nazionale svizzera (BNS). Sono stati discussi diversi temi come lo sviluppo economico previsto in Svizzera e nel mondo per l'anno d'esercizio 2022, la politica monetaria della BNS e le stime della BNS sul rischio d'inflazione e sulla situazione dei mercati immobiliari e ipotecari. Si è anche parlato della sostenibilità degli investimenti e dei collocamenti della BNS e della questione della vigilanza della cibersicurezza presso i fornitori di servizi finanziari. Il rappresentante della BNS ha fornito alla Commissione utili chiarimenti, in modo eloquente, competente e chiaro.</p><p>Il capo del DFF ha poi presentato alla Commissione la <a  href=\"https://www.newsd.admin.ch/newsd/message/attachments/67749.pdf\">proiezione</a> dei risultati dell'esercizio in corso, calcolati al 30 giugno 2021. Questa prima proiezione mostra che la pandemia di COVID-19 provocherà per il secondo anno consecutivo un deficit di finanziamento elevato, che dovrebbe ammontare a 17,4 miliardi di franchi a fine 2021. Queste stime rimangono tuttavia avvolte da grande incertezza, in particolare a causa dell'evoluzione difficilmente prevedibile della pandemia (cfr. il punto 3 per il nuovo pacchetto di crediti aggiuntivi al preventivo 2021 in relazione alla gestione della crisi dovuta al coronavirus).</p><p>La CdF-N si è in seguito occupata delle prospettive di bilancio da medio a lungo termine. Il capo del DFF ha innanzitutto presentato alla Commissione le grandi linee del preventivo 2022 con piano integrato dei compiti e delle finanze 2023-2025 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210041\">21.041</a> sn). Dopo che gli esercizi 2020 e 2021 sono stati segnati da spese elevate dovute alla pandemia di COVID-19, il Consiglio federale sottopone al Parlamento un preventivo ordinario equilibrato nel quale prevede uscite straordinarie inferiori a un miliardo di franchi destinate alla lotta contro la pandemia. La Commissione accoglie favorevolmente la normalizzazione della situazione finanziaria. Durante la discussione generale, che funge da dibattito di entrata in materia, si è in particolare parlato delle incertezze - soprattutto in termini di prevedibilità - legate all'evoluzione della crisi dovuta al coronavirus e delle riserve per le future distribuzioni dell'utile della BNS. Le sottocommissioni competenti inizieranno la deliberazione di dettaglio sul preventivo 2022 a ottobre e formuleranno proposte alla CdF-N durante la seduta del 15, 16 e 17 novembre 2021.</p><p>Il capo del DFF ha infine presentato alla Commissione l'avamprogetto del Consiglio federale relativo alla riduzione del debito causato dall'epidemia di COVID-19, che è stato posto in <a  href=\"https://www.admin.ch/gov/it/pagina-iniziale/documentazione/comunicati-stampa.msg-id-84836.html\">consultazione</a> fino al prossimo 28 novembre. Al riguardo la CdF-N aveva in precedenza sottoposto vari <a  href=\"https://www.parlament.ch/press-releases/Pages/mm-fk-n-2021-05-12.aspx\">temi di riflessione</a> al Consiglio federale. Quest'ultimo ha avviato la procedura di consultazione il 25 agosto 2021. Per ridurre il debito, il Consiglio federale propone due soluzioni che per il momento non necessitano di programmi di risparmio. La CdF-N esaminerà nella primavera del 2022 il disegno definitivo quando il Consiglio federale avrà trasmesso il proprio messaggio alle Camere.</p><p> </p><p><b>Comunicato stampa della commissione delle finanze del Consiglio degli Stati del 12.10.2021</b></p><p>La seduta del mese di ottobre della Commissione è tradizionalmente dedicata al dibattito generale sul preventivo dell'anno successivo (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210041\">21.041</a> SN) e alla seconda aggiunta ordinaria al preventivo dell'esercizio in corso (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210042\">21.042</a> SN). La Commissione delle finanze ha dunque iniziato i lavori relativi al preventivo 2022 della Confederazione. Secondo le ultime cifre fornite durante la seduta dal capo del Dipartimento federale delle finanze, il preventivo 2022 adottato dal Consiglio federale il 18 agosto 2021, accompagnato dall'annuncio tardivo del 24 settembre, evidenzia introiti ordinari per 77,122 miliardi di franchi e uscite per 77,187 miliardi di franchi con un saldo di finanziamento ordinario negativo di 65 milioni di franchi. Gli introiti e le uscite straordinarie ammontano rispettivamente a 1,521 miliardi e 2,406 miliardi di franchi con un saldo di finanziamento globale negativo di 951 milioni di franchi. Allo stato attuale, le disposizioni legali del freno all'indebitamento sono rispettate; le eccedenze strutturali ammontano a 552 milioni di franchi. Rispetto al precedente, il preventivo 2022 è condizionato in misura minore dalle conseguenze della pandemia. Gli introiti rimangono tuttavia caratterizzati dall'incertezza, in particolare per quanto riguarda l'imposta anticipata.</p><p>Con la seconda aggiunta ordinaria al preventivo 2021 il Consiglio federale sollecita otto crediti per un importo tolate di 79,4 milioni di franchi nonché un credito d'impegno di 20 milioni di franchi.</p><p>Al termine del dibattito, la Commissione ha constatato l'entrata in materia sui due progetti. Le sottocommissioni incaricate dell'esame di dettaglio del preventivo di ogni dipartimento si riuniranno entro fine ottobre e trasmetteranno le loro considerazioni, le loro conclusioni e le loro proposte alla Commissione plenaria in occasione della seduta dell'8 e 9 novembre prossimi.</p><p> </p><p><b>Comunicato stampa della commissione delle finanze del Consiglio degli Stati del 10.11.2021</b></p><p><b>Il preventivo 2022 della Confederazione è una volta ancora condizionato dagli effetti della pandemia. Dopo averlo esaminato nel dettaglio, la Commissione delle finanze del Consiglio degli Stati si limita a proporre qualche adeguamento puntuale, mirato e ridotto del progetto presentato dal Consiglio federale. Le disposizioni costituzionali sul freno all'indebitamento sono rispettate di misura.</b></p><p>La Commissione delle finanze del Consiglio degli Stati ha dedicato gran parte della sua seduta alla deliberazione di dettaglio sul preventivo 2022 della Confederazione. Il preventivo, accompagnato da cinque annunci ulteriori del Consiglio federale e del Controllo federale delle finanze, evidenziava uscite per 80 725 444 900 franchi ed entrate per 78 642 571 300 franchi, con un'eccedenza di uscite pari a 2 082 873 600 franchi che rientra tuttavia nel quadro autorizzato dalla disposizione costituzionale sul freno all'indebitamento.</p><p>La Commissione, pur consapevole delle incerte prospettive finanziarie attuali dovute alle conseguenze economiche della pandemia, propone diversi aumenti mirati in determinati settori.</p><p>La Commissione ha infatti deciso di proporre due aumenti contenuti in favore di MeteoSvizzera da un lato, in modo da sostenere il progetto OWARNA 2, e dall'altro delle misure transitorie legate alla non partecipazione della Svizzera all'iniziativa Destination Earth del programma dell'UE Digital Europe. Il sostegno a questi due progetti è ritenuto essenziale dalla Commissione, che li ha avallati rispettivamente con 10 voti contro 0 e 2 astensioni e 11 voti contro 0 e 1 astensione.</p><p>La CdF-S ritiene inoltre che l'Ufficio federale dello sport dovrebbe poter disporre dei mezzi necessari per l'istituzione di un servizio indipendente di supporto e per la segnalazione di abusi nello sport svizzero: con 9 voti contro 3 propone pertanto che a tal fine siano previsti ulteriori 660 000 franchi.</p><p>Per quanto riguarda il Fondo per linfrastruttura ferroviaria, nel 2022 la sua dotazione verrà aumentata di 233 milioni di franchi. Questo aumento corrisponde al massimo della quota del prodotto netto della TTPCP legalmente autorizzata quale conferimento al Fondo per l'infrastruttura ferroviaria. Il completamento degli investimenti e la manutenzione delle infrastrutture esistenti costituiscono obiettivi prioritari per una maggioranza della Commissione (7 voti contro 5).</p><p>La CdF-S ha pure approvato un aumento di 5,6 milioni di franchi per permettere allUfficio federale dellenergia di finanziare misure a favore dei proprietari e dellindustria volte al raggiungimento nel tempo della neutralità carbonica (10 voti contro 2).</p><p>Nel 2022 il settore agricolo dovrebbe beneficiare anchesso di mezzi supplementari. La CdF-S ha infatti approvato a larga maggioranza due proposte per l'aumento del bilancio destinato agli aiuti alla produzione vegetale (+ 7 milioni di franchi; con 10 voti contro 0 e 2 astensioni) e alleconomia lattiera (+ 8 milioni di franchi; con 10 voti contro 1 e 1 astensione).</p><p>Con 7 voti contro 5, la Commissione propone un taglio trasversale di 21 000 000 di franchi sugli oneri del personale, nellintento di rallentare la progressione in atto in questo settore.</p><p>Infine, con 10 voti contro 0 e 2 astensioni, la CdF-S propone liscrizione di crediti pari a 215 milioni di franchi per la proroga del sostegno ai trasporti pubblici nel 2022, chiesti nel quadro del terzo annuncio ulteriore del Consiglio federale a complemento del preventivo 2022, a titolo di spesa straordinaria e non di spesa ordinaria, ciò che permette di sottrarre l'importo dal ristretto ambito del perimetro del freno allindebitamento. La natura stessa del credito permette questo trasferimento, essendo il sostegno ai trasporti una misura legata direttamente alle conseguenze della pandemia.</p><p>Nel complesso, le decisioni prese dalla Commissione determinano un aumento di 234,6 milioni di franchi delle uscite iscritte a preventivo, un peggioramento dell'eccedenza di uscite per lo stesso importo nonché una riduzione del margine di manovra legato al freno all'indebitamento di circa 24,2 milioni di franchi. Queste proposte dovranno ancora essere confermate dal Consiglio degli Stati in occasione della prossima sessione invernale.</p><p>La Commissione ha quindi approvato senza modifiche tutti i crediti aggiuntivi chiesti per il 2021 dal Consiglio federale nell'ambito dell'aggiunta II al preventivo 2021 (</p><p><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210042\">21.042</a> sn) e del relativo annuncio ulteriore. Si tratta pertanto di un aumento del preventivo 2021 della Confederazione di ulteriori 174,4 milioni di franchi circa, che si aggiungerà alle precedenti decisioni delle Camere federali concernenti il preventivo 2021.</p><p> </p><p><b>Informazioni</b></p><p>Franz Leutert, collaboratore scientifico della CdF-S,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione delle finanze del Consiglio nazionale del 18.11.2021</b></p><p><b>Dopo aver esaminato in dettaglio il disegno di preventivo 2022 presentato dal Consiglio federale, la Commissione delle finanze del Consiglio nazionale propone un aumento delle uscite di circa 273 milioni di franchi. Questa somma supplementare è in gran parte destinata al fondo per le infrastrutture ferroviarie (233 mio. fr.). La Commissione intende anche aumentare le risorse a disposizione del programma SvizzeraEnergia (11,2 mio. fr.). Nel settore agricolo, vuole sostenere maggiormente l'economia lattiera (8 mio. fr.) e la coltivazione della barbabietola da zucchero (7 mio. fr.). La Commissione propone anche di accettare tutti i crediti richiesti dal Consiglio federale per contenere la crisi COVID-19.</b></p><p>Preventivo 2022 con piano integrato dei compiti e delle finanze 2023-2025 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210041\">21.041</a> sn)</p><p> </p><p>Considerazioni generali</p><p>I crediti per la lotta contro la pandemia di COVID-19 chiesti dal Consiglio federale nel quadro del preventivo 2022 sono stati ancora una volta discussi a lungo. Questo riguarda in particolare i settori della sanità pubblica, della cultura, delle assicurazioni sociali, dei trasporti, del turismo e dello sport. La maggioranza della Commissione delle finanze del Consiglio nazionale (CdF-N) propone di accettare tutti questi crediti senza modifiche. Sono state presentate proposte di minoranza per ridurre i rispettivi importi o per stralciarli.</p><p>Nella votazione sul complesso, la Commissione propone al Consiglio nazionale di adottare il decreto federale Ia concernente il preventivo per il 2022 (18 voti contro 5 e 1 astensione). La Commissione sostiene anche a larga maggioranza gli altri progetti di decreti federali riguardanti il preventivo e il piano finanziario.</p><p>Il preventivo e il piano finanziario saranno trattati dalle Camere federali durante la prossima sessione invernale. Le proposte presentate dalle Commissioni delle finanze ai rispettivi Consigli sono state raccolte nel paragramma destinato ai gruppi parlamentari in vista delle sedute che questi terranno nei prossimi giorni (vedi allegato, in francese).</p><p> </p><p>Decisioni che hanno un impatto su tutta l'Amministrazione federale</p><p>Con 18 voti contro 7, la Commissione ha respinto una proposta trasversale volta a ridurre gli oneri del personale della Confederazione a partire dal 2023, in modo da stabilizzarli a 6 miliardi di franchi entro il 2025 (- 286 mio. fr. nel 2025). La maggioranza della Commissione ritiene che non sarebbe possibile realizzare una riduzione di questa portata senza ripercussioni negative sulle prestazioni e sui mandati affidati all'Amministrazione federale. Una proposta di mozione di commissione per abolire le indennità di residenza per i dipendenti della Confederazione è stata respinta con la stessa proporzione di voti.</p><p>Sottolineando l'importanza di una comunicazione rapida ed efficace sulle reti sociali - adeguata alle nuove abitudini della popolazione in materia d'informazione - la CdF-N ha respinto con 18 voti contro 7 una proposta di soppressione dei dieci posti supplementari iscritti nel disegno di preventivo della Cancelleria federale e di sei dipartimenti per l'attuazione della <a  href=\"https://www.admin.ch/gov/it/pagina-iniziale/documentazione/comunicati-stampa.msg-id-84132.html\">strategia</a> del Consiglio federale sui media.</p><p>Nel suo disegno di preventivo, il Consiglio federale ha iscritto talune uscite relative alla lotta contro la pandemia di COVID-19 a titolo di uscite ordinarie e altre a titolo di uscite straordinarie. La Commissione ha discusso a lungo circa questa mancanza di omogeneità nel metodo di contabilizzazione delle uscite COVID e circa l'opportunità di adottare una prassi uniforme per operazioni simili. Per rispettare le regole del freno all'indebitamento, la CdF-N ha deciso di proporre di iscrivere a titolo di uscite straordinarie gli aiuti COVID per il settore dei trasporti (215 mio. fr.) nonché i 57,5 milioni per l'acquisto di medicinali e vaccini (16 voti contro 7 e 2 astensioni). La Commissione non intende tuttavia precisare i criteri di contabilizzazione delle entrate e delle uscite straordinarie nella legge sulle finanze della Confederazione (LFC, RS <a  href=\"https://www.fedlex.admin.ch/eli/cc/2006/227/it\">611.0</a>), come richiesto in una proposta di mozione di commissione, respinta con 14 voti contro 10 e 1 astensione, poiché considera che debba sussistere un margine di manovra sul piano politico.</p><p> </p><p>Dipartimento federale degli affari esteri (DFAE)</p><p>La CdF-N propone di adottare senza modifiche il preventivo del DFAE. Ha respinto numerose proposte volte ad aumentare il preventivo dell'aiuto umanitario in Afghanistan e ad aumentare o ridurre il preventivo della cooperazione allo sviluppo e i contributi alle organizzazioni multilaterali. Con 14 voti contro 11, la Commissione ha anche respinto una proposta volta ad assegnare 300 milioni di franchi al programma internazionale per accelerare l'accesso agli strumenti per combattere la COVID-19 (ACT-A).</p><p> </p><p>Dipartimento federale dell'interno (DFI)</p><p>In materia di politica familiare, la CdF-N propone due aumenti di preventivo. Con 18 voti contro 6 e 1 astensione ha deciso di dare più sostegno alle organizzazioni familiari aumentando di alcune centinaia di migliaia di franchi il preventivo inizialmente previsto. Inoltre, con 18 voti voti contro 7, intende destinare risorse supplementari alla protezione e ai diritti dei bambini.</p><p>Infine, la Commissione propone due aumenti per un totale di 1,2 milioni a favore di MeteoSvizzera volti a sostenere il progetto \"Ottimizzazione dell'allerta e dell'allarme (OWARNA)\" e a rafforzare le misure transitorie legate alla mancata partecipazione della Svizzera all'iniziativa Destination Earth del programma UE Digital Europe (18 voti contro 7).</p><p>Dipartimento federale della difesa, della protezione della popolazione e dello sport (DDPS)</p><p>Con 14 voti contro 11, la Commissione propone di iscrivere già nel preventivo 2022 i mezzi necessari alla creazione di un servizio indipendente di aiuto a cui segnalare gli abusi nell'ambito dello sport svizzero (660 000 fr.). Secondo le informazioni fornite dalla responsabile del DDPS, tale servizio sarà operativo a partire dal 1° gennaio 2022, anche se il relativo credito figura nel disegno governativo soltanto a partire dal preventivo 2023. Si prevede infatti di finanziare questo servizio nel 2022 attraverso compensazioni effettuate in seno al dipartimento.</p><p> </p><p>Dipartimento federale delle finanze (DFF)</p><p>Nel quadro dell'esame del preventivo del DFF, con 14 voti contro 11 la Commissione ha respinto una proposta destinata a creare nuovi posti nel settore del controllo dell'imposta federale diretta e dell'IVA. La maggioranza della Commissione ritiene che le risorse previste dal Consiglio federale in tale ambito siano sufficienti e che la digitalizzazione permetterà già di migliorare l'efficienza dei controlli.</p><p> </p><p>Dipartimento federale dell'economia, della formazione e della ricerca (DEFR)</p><p>La CdF-N propone inoltre diverse modifiche al preventivo del DEFR, di cui due concernenti la Segreteria di Stato dell'economia (SECO). Con 24 voti contro 1, la Commissione chiede che i mezzi supplementari previsti dal Consiglio federale per il programma di rilancio del turismo svizzero (17 mio. fr.) siano destinati per una metà a campagne di marketing di Svizzera Turismo e per l'altra metà ad aiuti finanziari a favore dei partner turistici. Con 15 voti contro 9 e 1 astensione, la Commissione propone inoltre di aumentare di 10 milioni di franchi il capitale della SIFEM, ossia la società finanziaria della Confederazione volta al finanziamento dello sviluppo.</p><p>Per quel che concerne l'Ufficio federale dell'agricoltura, la Commissione propone di aumentare i mezzi destinati ai supplementi accordati all'economia lattiera (8 mio. fr. supplementari, con 16 voti contro 8 e 1 astensione), nonché quelli destinati agli aiuti alla produzione vegetale (7 mio. supplementari, con 16 voti contro 6 e 3 astensioni). La maggioranza della Commissione ritiene che il primo aumento consentirà di mantenere a 15 centesimi il supplemento per il latte trasformato in formaggio, mentre il secondo mira a preservare la coltivazione della barbabietola da zucchero in Svizzera.</p><p> </p><p>Dipartimento federale dell'ambiente, dei trasporti, dell'energia e delle comunicazioni (DATEC)</p><p>Al fine di garantire a medio e lungo termine il finanziamento del Fondo per l'infrastruttura ferroviaria (FIF), con 14 voti contro 9 e 2 astensioni la Commissione propone di destinare nel 2022 mezzi supplementari per un ammontare di 233 milioni di franchi.</p><p>Con 15 voti contro 10, la Commissione propone pure fondi supplementari pari a 11,2 milioni di franchi per il programma SvizzeraEnergia, allo scopo di sostenere la transizione verso la neutralità carbonica mediante aiuti ai proprietari di edifici, alle industrie e alla formazione nel settore dell'energia.</p><p> </p><p>Dipartimento federale di giustizia e polizia (DFGP) / Autorità e tribunali</p><p>Per quel che concerne i preventivi del DFGP, dell'Assemblea federale, della Cancelleria federale, dei tribunali della Confederazione, del Ministero pubblico della Confederazione (MPC) e dell'Autorità di vigilanza sul Ministero pubblico della Confederazione, la CdF-N propone alla propria Camera di approvarli senza modifiche.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Preventivo 2022 con piano integrato dei compiti e delle finanze 2023-2025"
}