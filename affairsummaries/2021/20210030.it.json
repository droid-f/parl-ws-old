{
  "id": 20210030,
  "updated": "2021-12-08T09:39:50Z",
  "description": "Messaggio del 31 marzo 2021 concernente la concessione di aiuti finanziari a impianti sportivi di importanza nazionale (CISIN 5)",
  "formattedId": "21.030",
  "initialSituation": "<p><b>Comunicato stampa del Consiglio federale del 31.03.2021</b></p><p><b>Sport di prestazione e sport di massa: 67 milioni per la costruzione di impianti sportivi </b></p><p><b>Il Consiglio federale vuole sostenere la costruzione di impianti sportivi con 67 milioni di franchi per gli anni 2022-2027. Con questi aiuti finanziari nell'ambito della Concezione degli impianti sportivi di importanza nazionale (CISIN), il Governo promuove sia lo sport di prestazione sia lo sport per i giovani e di massa. Gli impianti sono utilizzati dalle federazioni sportive nazionali per le loro attività di formazione, allenamento e competizione. Nella sua seduta del 31 marzo 2021 il Consiglio federale ha adottato il relativo messaggio all'attenzione del Parlamento. </b></p><p>Dal 1998 la Confederazione concede aiuti finanziari alla costruzione di impianti sportivi nell'ambito della Concezione degli impianti sportivi di importanza nazionale (CISIN). Il programma CISIN fornisce un contributo importante al miglioramento delle condizioni quadro per lo sport giovanile di competizione e lo sport di punta. Sulla base di un postulato del Consiglio degli Stati, nel 2019 l'Esecutivo ha deciso di continuare il programma e di chiedere regolarmente al Parlamento i crediti necessari. Il Consiglio federale ha ora adottato il messaggio sul programma CISIN 5. </p><p> </p><p>Crediti d'impegno per numerosi impianti sportivi</p><p>Il Consiglio federale chiede quindi al Parlamento crediti d'impegno per un totale di 67 milioni di franchi per gli anni 2022-2027. Il programma CISIN 5 sostiene impianti per diversi gruppi di discipline sportive: </p><p>sport acquatici: in particolare un impianto in acque vive per il canoismo, un Centro di prestazione vela a Losanna, impianti per il surf e il canottaggio (complessivamente 7,5 mio. fr.); sport su ghiaccio: in particolare uno stadio del ghiaccio a Ginevra, vari campi per l'hockey su ghiaccio, piste di curling a Losanna e in Ticino nonché l'Olympia Bob Run a St. Moritz (8,25 mio. fr.); sport ginnici: impianti a Berna e Morges (2 mio. fr.); sport natatori: piscina coperta di Zurigo-Oerlikon nonché un Centro di prestazioni Est (3 mio. fr.); sport su prato: in particolare un Centro di prestazione per il rugby a Yverdon (1,6 mio. fr.); sport sulla neve: in particolare piste per lo sci alpino a Crans-Montana e Lenzerheide; impianti per il freestyle a Mettmenstetten e in Engadina; impianti per le discipline nordiche a Engelberg, Lenzerheide, Obergoms e Kandersteg (15,83 mio. fr.); sport con la palla: in particolare palestre a Sciaffusa, Thun, Berna e Frauenfeld (6,15 mio. fr.); impianto polisportivo ciclismo su pista/atletica leggera \"Velodromo Ticino\" (5 mio. fr.); centri polisportivi: PSE Cornaredo, Lugano e Centro sportivo Svizzera orientale, Gründenmoos, San Gallo (10 mio. fr.).</p><p>Saranno inoltre stanziati 7,67 milioni di franchi per progetti di importanza minore. </p><p> </p><p>CISIN quale strumento importante per la promozione dello sport di prestazione e dello sport di massa</p><p>Come esposto nel messaggio, negli ultimi 20 anni gli aiuti finanziari CISIN della Confederazione hanno contribuito in modo determinante a migliorare l'infrastruttura sportiva svizzera. Grazie a questi contributi federali è stato possibile promuovere lo sviluppo delle prestazioni degli atleti dei quadri nazionali nel confronto internazionale e posizionare la Svizzera come luogo di svolgimento più competitivo per le gare internazionali di alto livello. Gli impianti CISIN non sono destinati unicamente allo sport di prestazione, bensì sono a disposizione anche dello sport per i giovani e di massa, principalmente per scopi formativi. </p><p>Nell'ambito dei programmi CISIN 1-4, l'Assemblea federale ha approvato negli anni 1998, 2000, 2007 e 2012 crediti d'impegno per un totale di 170 milioni di franchi. L'attuazione dei programmi CISIN 1-3 è completamente conclusa; il programma CISIN 4 è in fase di realizzazione e sarà verosimilmente concluso nel 2024. Alla fine del 2019, con il CISIN 4plus, il Parlamento ha inoltre approvato un finanziamento transitorio e un credito di 15 milioni di franchi per progetti urgenti pronti per la realizzazione negli anni 2020 e 2021. </p><p>Dei 170 milioni di franchi (CISIN 1-4), oltre 143,5 milioni sono stati impegnati contrattualmente. 26,5 milioni non sono stati utilizzati e sono tornati nel bilancio della Confederazione. </p><p> </p><p>Gli aiuti finanziari hanno generato considerevoli investimenti per lo sport</p><p>La Confederazione partecipa ai costi di costruzione per ogni impianto o progetto con una quota tra il 5 e il 25 per cento. In media gli aiuti finanziari CISIN hanno rappresentato circa il 10 per cento dei costi computabili di un investimento. Con i progetti CISIN sinora realizzati è stato generato un volume complessivo di investimenti di circa 1,7 miliardi di franchi. Si prevede che i 67 milioni di franchi del nuovo programma CISIN 5 genereranno altri investimenti edili di circa 900 milioni in diverse regioni. Questi aiuti finanziari contribuiscono ad aumentare l'attrattiva della piazza economica come illustrato nel messaggio: la creazione e l'esercizio a lungo termine di impianti sportivi consolidano posti di lavoro e, per l'industria locale, costituiscono una fonte di entrate affidabile.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 31 marzo 2021 concernente la concessione di aiuti finanziari a impianti sportivi di importanza nazionale (CISIN 5)"
    },
    {
      "number": 1,
      "resolutions": [
        {
          "council": 2,
          "date": "2021-09-23T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2021-12-08T00:00:00Z",
          "text": "Adesione"
        }
      ],
      "text": "Decreto federale concernente la concessione di aiuti finanziari a impianti sportivi di importanza nazionale 2022–2027 (CISIN 5)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 23.09.2021</b></p><p><b>80 mio per lo sport, anche \"Velodromo Ticino\" e PSE Cornaredo</b></p><p><b>79,83 milioni per la promozione dello sport in Svizzera per il periodo 2022-2027. È il credito adottato oggi all'unanimità dal Consiglio degli Stati. Tale somma è di circa 13 milioni superiore a quella chiesta dal Consiglio federale. Il dossier passa ora al Nazionale.</b></p><p>La decisione riguarda la Concezione degli impianti sportivi di importanza nazionale (CISIN). Nell'elenco dei progetti sostenuti figurano anche l'impianto polisportivo ciclismo su pista/atletica leggera \"Velodromo Ticino\", che avrà sede a Losone o a Tenero, ha riferito il relatore commissionale Hannes Germann (UDC/SH).</p><p>Il velodromo, struttura coperta la cui costruzione costerà 17 milioni, 5 dei quasi assicurati dal CISIN, avrà corsie di 250 metri di lunghezza. La superficie all'interno dell'ovale dovrà essere usata principalmente per le necessità dell'atletica leggera. Sono in programma un circuito da 200 metri con 4 corsie, un impianto per lo sprint di 60 metri, installazioni per il salto in alto, il salto con l'asta e il salto in lungo, nonché un impianto per i lanci.</p><p>In base alle decisioni odierne sarà sostenuto anche il centro polisportivo e degli eventi (PSE) di Cornaredo, a Lugano. I costi per l'intera ricostruzione dell'area ammontano a quasi 200 milioni di franchi. Il volume d'investimento per il complesso sportivo in sé è di 65 milioni di franchi. L'aiuto finanziario previsto dalla CISIN è di 5 milioni di franchi al massimo.</p><p>Diversi progetti riguardano anche i Grigioni, come l'Olympia Bob Run a St. Moritz, cui si aggiungono piste per lo sci alpino e di fondo a Lenzerheide. Per lo sci e snowboard freestyle è previsto di sostenere i progetti Silvaplana (GR) e Airolo, dove verrà aggiunta di una pista permanente di skicross e snowboardcross. Fondi sono previsti anche per altri sport, come vela, canottaggio, canoa, surf, disco su ghiaccio, pattinaggio, curling, ginnastica, nuoto, calcio, rugby, golf, beach volley, pallacanestro e pallamano.</p><p>Allo scopo di rendere ancora più flessibile la concessione di crediti evitando, come accaduto in passato, di dover approvare finanziamenti transitori per progetti urgenti, i \"senatori\", con 30 voti contro 10, hanno praticamente raddoppiato la voce di bilancio \"Diversi ulteriori impianti sportivi di importanza nazionale\", portandola a 15 milioni.</p><p> </p><p><b>Comunicato stampa della commissione della scienza, dell'educazione e della cultura del Consiglio nazionale del 05.11.2021</b></p><p>La CSEC-N ha dato luce verde ad aiuti finanziari per un importo di circa 80 milioni destinati agli impianti sportivi di importanza nazionale. Lo ha deciso nell'ambito della trattazione dell'oggetto <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210030\">21.030</a><b> s Impianti sportivi di importanza nazionale. Aiuti finanziari (CISIN 5)</b>, che ha approvato all'unanimità. Essa sostiene il progetto, che ritiene equilibrato. Gli aiuti finanziari sono previsti per diverse discipline sportive, come sport acquatici, su ghiaccio, su prato o ginnastica. Essa accoglie con favore in particolare il fatto che gli impianti non rimangano riservati esclusivamente allo sport di punta. Anche i progetti supplementari proposti dal Consiglio degli Stati - segnatamente una piscina a Berna, una palestra a Schiers e il centro sportivo Kerenzerberg - non hanno incontrato alcuna opposizione in seno alla Commissione. Una discussione più ampia è nata in merito al credito per \"diversi altri impianti sportivi di importanza nazionale\". Allineandosi al Consiglio degli Stati, la maggioranza desidera aumentare questo credito a 15 milioni di franchi, mentre una minoranza preferisce mantenerlo a 7,67 milioni come proposto dal Consiglio federale (risultato della votazione: 15 voti favorevoli contro 7). Con 15 voti contro 7 la Commissione propone inoltre di rendere più flessibile l'eventuale ridestinazione di questi crediti, seguendo così quanto deciso dal Consiglio degli Stati (art. 3). Una minoranza respinge invece questa proposta. Con 22 voti contro 0 la Commissione ha adottato all'unanimità il progetto all'attenzione del Consiglio nazionale.</p><p> </p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Impianti sportivi di importanza nazionale. Aiuti finanziari (CISIN 5)"
}