{
  "id": 20210022,
  "updated": "2021-11-12T14:11:15Z",
  "description": "Messaggio del 5 marzo 2021 concernente la modifica della legge sulla navigazione aerea",
  "formattedId": "21.022",
  "initialSituation": "<p><b>Comunicato stampa del Consiglio federale del 05.03.2021</b></p><p><b>Il Consiglio federale adotta il messaggio sulla revisione parziale della legge sulla navigazione aerea </b></p><p><b>Nella sua seduta del 5 marzo 2021, il Consiglio federale ha preso atto degli esiti della procedura di consultazione relativa alla revisione parziale della legge federale sulla navigazione aerea, adottando il messaggio e il relativo disegno di legge. Alla base della revisione vi sono il recepimento di un atto normativo dell'UE e un intervento parlamentare. Le nuove disposizioni comprendono miglioramenti preventivi nell'ambito della sorveglianza sanitaria del personale aeronautico mediante l'introduzione di un diritto di informazione e lo svolgimento di controlli casuali del tasso di alcolemia. Inoltre sarà nuovamente possibile effettuare conversazioni radiotelefoniche in una lingua nazionale. </b></p><p>Dopo che il Parlamento ha accolto la mozione \"Non vietare le lingue nazionali per i voli a vista non commerciali\", il principio dell'inglese quale unica lingua delle radiocomunicazioni aeronautiche viene corredato di alcune eccezioni. Nell'ambito dei voli a vista non commerciali (VFR), oltre all'inglese i piloti potranno utilizzare nuovamente una lingua nazionale nelle conversazioni radiotelefoniche.</p><p>Sulla scia delle misure di sicurezza adottate a livello europeo a seguito dell'incidente della Germanwings circa cinque anni fa, la revisione parziale della legge sulla navigazione aerea permette di migliorare la diagnosi precoce di malattie psichiche di membri dell'equipaggio e controllori del traffico aereo. L'idoneità al volo viene verificata periodicamente nel quadro dei regolari controlli presso il Servizio medico aeronautico. Tuttavia, in base al nuovo diritto di informazione, i medici e gli psicologi potranno in futuro trasmettere all'UFAC i risultati di diagnosi e informazioni su possibili malattie acute a livello psichico o fisico dei propri pazienti. </p><p>D'ora in poi l'UFAC potrà disporre in qualsiasi momento controlli a campione del tasso di alcolemia, senza indizi di ebrietà presso i membri dell'equipaggio. Così facendo, non solo si previene in maniera tempestiva un possibile abuso di alcol, ma si garantisce che i membri dell'equipaggio siano nelle condizioni psicofisiche necessarie per svolgere in modo responsabile la propria attività.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 5 marzo 2021 concernente la modifica della legge sulla navigazione aerea"
    },
    {
      "number": 1,
      "resolutions": [
        {
          "council": 1,
          "date": "2021-06-03T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2021-09-13T00:00:00Z",
          "text": "Deroga"
        },
        {
          "council": 1,
          "date": "2021-11-30T00:00:00Z",
          "text": "Deroga"
        }
      ],
      "text": "Legge federale sulla navigazione aerea (Legge sulla navigazione aerea, LNA)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 03.06.2021</b></p><p><b>Aviazione; più controlli su piloti aerei, non solo inglese</b></p><p><b>Migliorare la valutazione dello stato psichico e fisico di piloti e membri dell'equipaggio mediante l'introduzione di controlli del tasso di alcolemia e dell'utilizzo di narcotici o sostanze psicotrope.</b></p><p>È quanto prevede la revisione parziale della legge federale sulla navigazione aerea (LNA) approvata oggi all'unanimità dal Consiglio nazionale. Altra novità: sarà nuovamente possibile effettuare conversazioni radiotelefoniche in una lingua nazionale.</p><p>Alla base della revisione vi sono il recepimento di un atto normativo dell'Unione europea e un intervento parlamentare, indica una nota governativa odierna. In seguito alla tragedia del 2015 - quando un co-pilota della compagnia aerea Germanwings, mentalmente instabile, si schiantò volutamente contro il costone di una montagna in Francia e nell'impatto perirono 149 persone - a livello europeo sono state adottate misure di sicurezza.</p><p>In particolare, sono state introdotte nuove regole per prevenire il possibile abuso di alcolici, con test alcolemici che possono essere svolti in qualsiasi momento e senza indizi di ebrietà su membri dell'equipaggio e controllori del traffico aereo. La revisione parziale della legge sulla navigazione aerea permette inoltre di migliorare la diagnosi precoce di malattie psichiche.</p><p>La Camera del popolo ha invece deciso, con 113 voti contro 75 e 3 astensioni, di stralciare dal disegno la disposizione concernente l'introduzione di un diritto di informazione volontario del personale medico. I medici possono infatti già oggi chiedere di essere esonerati dall'obbligo del segreto professionale al fine di effettuare una segnalazione.</p><p>Inoltre, dopo che il Parlamento ha accolto la mozione \"Non vietare le lingue nazionali per i voli a vista non commerciali\", il principio dell'inglese quale unica lingua delle radiocomunicazioni aeronautiche viene corredato di alcune eccezioni. Nell'ambito dei voli a vista non commerciali (VFR), eccettuati i servizi della sicurezza aerea dell'aeroporto di Zurigo, le conversazioni possono essere condotte anche nella lingua ufficiale della Confederazione parlata in loco.</p><p> </p><p>Notizia ATS</p><p><b>Dibattito al Consiglio degli Stati, 13.09.2021</b></p><p><b>Aviazione, più controlli su piloti aerei</b></p><p><b>Migliorare la valutazione dello stato psichico e fisico di piloti e membri dell'equipaggio mediante l'introduzione di controlli del tasso di alcolemia e dell'utilizzo di narcotici o sostanze psicotrope. È quanto prevede la revisione parziale della legge federale sulla navigazione aerea (LNA) approvata oggi dal Consiglio degli Stati.</b></p><p>Il dossier torna al Consiglio nazionale per una divergenza di peso: il plenum, contrariamente alla raccomandazione della sua commissione, vuole infatti che medici e psicologi possano annunciare all'Ufficio federale dell'aviazione civile quei casi di piloti o membri dell'equipaggio che reputano non più atti a svolgere il loro lavoro per ragioni psichiche o fisiche.</p><p>Il Consiglio nazionale aveva però stralciato in prima lettura questa disposizione voluta dal Consiglio federale: a loro avviso, i medici possono infatti già oggi chiedere di essere esonerati dall'obbligo del segreto professionale al fine di effettuare una segnalazione.</p><p>Tuttavia, diversi oratori e la stessa ministra dei trasporti, Simonetta Sommaruga, hanno fatto notare in aula che tale procedura dura almeno un paio di settimane, un tempo troppo lungo quando è a rischio la vita di centinaia di persone. Secondo la consigliera federale, inoltre, i medici possono segnalare un caso sospetto; non vi è alcun obbligo. \"Non si capisce - ha poi argomentato la consigliera federale - come mai tale possibilità è data per i camionisti e non per i piloti sui quali grava un'enorme responsabilità\".</p><p>Una riflessione che ha convinto il plenum; quest'ultimo, con 31 voti a 11, ha quindi accolto una proposta di minoranza volta a mantenere il progetto originario del governo su questo aspetto della revisione.</p><p> </p><p>Evitare un altro Germanwings</p><p>Alla base della revisione vi sono il recepimento di un atto normativo dell'Unione europea e un intervento parlamentare. In seguito alla tragedia del 2015 - quando un copilota della compagnia aerea Germanwings, mentalmente instabile, si schiantò volutamente contro il costone di una montagna in Francia e nell'impatto perirono 149 persone - a livello europeo sono state adottate misure di sicurezza. Un fatto tragico, quest'ulimo, evocato oggi in aula.</p><p>In particolare, sono state introdotte nuove regole per prevenire il possibile abuso di alcolici, con test alcolemici che possono essere svolti in qualsiasi momento e senza indizi di ebrietà su membri dell'equipaggio e controllori del traffico aereo. La revisione parziale della legge sulla navigazione aerea permette inoltre di migliorare la diagnosi precoce di malattie psichiche.</p><p> </p><p>Comunicazioni non solo in inglese</p><p>Inoltre, dopo che il Parlamento ha accolto la mozione \"Non vietare le lingue nazionali per i voli a vista non commerciali\", il principio dell'inglese quale unica lingua delle radiocomunicazioni aeronautiche è stato corredato dagli Stati da alcune eccezioni.</p><p>Nell'ambito dei voli a vista non commerciali (VFR), eccettuati i servizi della sicurezza aerea dell'aeroporto di Zurigo, le conversazioni possono essere condotte anche nella lingua ufficiale della Confederazione parlata in loco.</p><p> </p><p>Notizia ATS</p><p><b>Dibattito al Consiglio nazionale, 30.11.2021</b></p><p><b>piloti, no obbligo annuncio medici in caso di problemi</b></p><p><b>Nessun obbligo di annuncio per medici e psicologi all'Ufficio federale dell'aviazione civile di quei piloti o membri dell'equipaggio che reputano non più atti a svolgere il loro lavoro per ragioni psichiche o fisiche. Lo ha ribadito oggi il Consiglio nazionale per 88 voti a 82 esaminando la revisione della legge sulla navigazione aerea.</b></p><p>Per la maggioranza del plenum, già oggi i dottori possono chiedere di essere esonerati dall'obbligo del segreto professionale al fine di effettuare una segnalazione. Vi è il pericolo, inoltre, che con un obbligo di annuncio il personale di volo rinunci a farsi vedere in caso di problemi, poiché verrebbe meno il rapporto di fiducia col proprio medico.</p><p> </p><p>Stando invece a una minoranza, compresa la stessa ministra dei trasporti, Simonetta Sommaruga, la procedura che consente ai medici di essere esonerati dal segreto professionale dura almeno un paio di settimane, un tempo troppo lungo quando è a rischio la vita di centinaia di persone.</p><p>Secondo la consigliera federale, inoltre, i medici possono segnalare un caso sospetto; non vi è alcun obbligo. Sommaruga ha poi fatto notare che tale possibilità è data già per i camionisti e non per i piloti sui quali grava un'enorme responsabilità. Le esperienze in questo settore hanno dato buoni risultati, ha spiegato invano la consigliera federale.</p><p> </p><p>La revisione di legge in discussione vuole migliorare la valutazione dello stato psichico e fisico di piloti e membri dell'equipaggio mediante l'introduzione di controlli del tasso di alcolemia e dell'utilizzo di narcotici o sostanze psicotrope.</p><p> </p><p>Alla base della revisione vi sono il recepimento di un atto normativo dell'Unione europea e un intervento parlamentare. In seguito alla tragedia del 2015 - quando un copilota della compagnia aerea Germanwings, mentalmente instabile, si schiantò volutamente contro il costone di una montagna in Francia e nell'impatto perirono 149 persone - a livello europeo sono state adottate misure di sicurezza.</p><p> </p><p>In particolare, sono state introdotte nuove regole per prevenire il possibile abuso di alcolici, con test alcolemici che possono essere svolti in qualsiasi momento e senza indizi di ebrietà su membri dell'equipaggio e controllori del traffico aereo. La revisione parziale della legge sulla navigazione aerea permette inoltre di migliorare la diagnosi precoce di malattie psichiche.</p><p> </p><p><b>Informazioni</b></p><p>Stefan Senn, segretario della commissione, </p><p>058 322 95 36,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Legge sulla navigazione aerea. Modifica"
}