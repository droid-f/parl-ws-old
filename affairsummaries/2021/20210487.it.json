{
  "id": 20210487,
  "updated": "2021-09-23T15:58:00Z",
  "formattedId": "21.487",
  "initialSituation": "<p>La LPN è adeguata come segue:</p><p>1. i progetti riguardanti costruzioni e concessioni per la produzione e la fornitura di energie rinnovabili (in particolare energia eolica, impianti di produzione di biogas, energia idroelettrica) non devono più poter essere bloccati sulla base di una ponderazione degli interessi ai sensi degli articoli 3 seg. e 5 segg. LPN, finché il relativo inventario di protezione non sia stato approvato dal Parlamento in un atto o una decisione soggetti a referendum;</p><p>2. gli impianti e gli edifici di interesse pubblico eretti legalmente (in particolare quelli destinati alla produzione di energie rinnovabili o che contribuiscono a uno sviluppo economico o a un utilizzo turistico rilevante almeno a livello regionale) devono essere tutelati nella loro situazione di fatto e possono essere mantenuti e gestiti senza restrizioni, anche se si trovano nella zona di un inventario di protezione della natura e del paesaggio.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAPTE-CS",
            "id": 20,
            "name": "Commissione dell'ambiente, della pianificazione del territorio e dell'energia CS"
          },
          "date": "2022-10-24T00:00:00Z",
          "text": "È dato seguito"
        }
      ],
      "text": null
    }
  ],
  "proceedings": "<p><b>Comunicato stampa della commissione dell'ambiente, della pianificazione del territorio e dell'energia del Consiglio degli Stati del 25.10.2022</b></p><p>L'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210487\">21.487</a> \"Dare maggiore importanza alle energie rinnovabili e allo sviluppo economico che agli inventari delle autorità senza legittimità democratica\" chiede che gli inventari federali di protezione della natura e del paesaggio debbano essere sottoposti per approvazione al Parlamento e che gli impianti e gli edifici di interesse pubblico eretti legalmente siano tutelati nella loro situazione di fatto. La Commissione ha constatato in particolare che nel disegno di atto mantello concernente l'approvvigionamento elettrico sicuro con le energie rinnovabili (modifica della legge sull'energia e della legge sull'approvvigionamento elettrico; <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210047\">21.047</a>) sono state introdotte disposizioni volte a permettere un aumento della produzione di energie rinnovabili, soprattutto mediante impianti situati in zone protette. Ciononostante la Commissione si è detta convinta che sia necessario esaminare ulteriormente la procedura per l'inventariazione d'intesa con i Cantoni. Con 8 voti contro 5 ha deciso di dare seguito all'iniziativa. </p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 20.06.2023</b></p><p>Con 16 voti contro 7 e 1 astensione, la Commissione ha deciso di non dare seguito all'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210487\">21.487</a> \"Dare maggiore importanza alle energie rinnovabili e allo sviluppo economico che agli inventari delle autorità senza legittimità democratica\", convinta che le procedure applicate e gli strumenti necessari si siano rivelati validi e garantiscano il coinvolgimento richiesto degli interessati. </p><p> </p><p><b>Informazioni</b></p><p>Sébastien Rey, segretario della commissione,</p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Dare maggiore importanza alle energie rinnovabili e allo sviluppo economico che agli inventari delle autorità senza legittimità democratica"
}