{
  "id": 20210322,
  "updated": "2023-03-08T12:54:13Z",
  "formattedId": "21.322",
  "initialSituation": "<p>Fondandosi sull'articolo 160 capoverso 1 della Costituzione federale, il Cantone di Vaud esercita il suo diritto d'iniziativa a livello federale e invita l'Assemblea federale a modificare il quadro legale, e in particolare la legge federale sull'assicurazione malattie (LAMal), in modo tale che i Cantoni che lo desiderano possano istituire per via legislativa un ente cantonale incaricato di svolgere i seguenti compiti nell'ambito dell'assicurazione obbligatoria delle cure medico-sanitarie (AOMS):</p><p>a. stabilire e riscuotere i premi per il Cantone;</p><p>b. finanziare i costi a carico dell'AOMS;</p><p>c. acquistare e controllare lo svolgimento di compiti amministrativi delegati agli assicuratori autorizzati a praticare l'AOMS;</p><p>d. contribuire al finanziamento di programmi di prevenzione e di promozione della salute.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2023-03-08T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 08.03.2023</b></p><p><b>Premi cassa malattia, no a enti cantonali</b></p><p><b>Il Consiglio di Stato non vuole concedere ai Cantoni nuove possibilità di creare istituzioni che fissino premi di cassa malattia uniformi e finanzino le prestazioni. Stamane il plenum ha bocciato una iniziativa del canton Vaud in questo senso. L'oggetto va al Nazionale.</b></p><p>Alla base del progetto c'è l'iniziativa popolare per una cassa malattia unica del 2014, respinta dal 62% dei votanti, ma approvata in quattro cantoni romandi - Ginevra, Vaud, Neuchâtel e Giura. Friburgo la bocciò per un soffio, mentre in Ticino prevalse il no con il 56% delle schede.</p><p>Con il suo progetto, Vaud vuole porre fine alla \"caccia ai buoni rischi\" aumentando la stabilità dei premi. Grazie a un migliore raggruppamento dei rischi, sostiene anche la necessità di ridurre le riserve nel settore dell'assicurazione sanitaria.</p><p>Secondo la commissione, queste istituzioni cantonali avrebbero un grande impatto sul sistema esistente. Resterebbero aperte le questioni relative alla supervisione delle casse malattia e alla determinazione dei premi. Oggi la responsabilità è dell'Ufficio federale della sanità pubblica (UFSP).</p><p>Inoltre, secondo la commissione ci sarebbero grandi disparità regionali se non tutti i cantoni creassero una cassa unica. I Cantoni, è stato inoltre ricordato, hanno già la possibilità di creare le proprie casse malattia.</p><p><b> </b></p><p><b>Informazioni</b></p><p>Boris Burri, segretario della commissione,</p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "La LAMal va modificata in modo tale che i Cantoni che lo desiderano possano istituire per via legislativa un ente cantonale incaricato di fissare e riscuotere i premi e finanziare tutti i costi a carico dell'AOMS"
}