{
  "id": 20210328,
  "updated": "2022-04-07T11:37:19Z",
  "formattedId": "21.328",
  "initialSituation": "<p>Il Parlamento e il Consiglio federale sono invitati a intraprendere quanto necessario affinché la Svizzera possa continuare a partecipare al programma di ricerca dell'UE Orizzonte Europa. </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CSEC-CS",
            "id": 18,
            "name": "Commissione della scienza, dell'educazione e della cultura CS"
          },
          "date": "2022-02-01T00:00:00Z",
          "text": "È dato seguito"
        },
        {
          "committee": {
            "abbreviation": "CSEC-CN",
            "id": 5,
            "name": "Commissione della scienza, dell'educazione e della cultura CN"
          },
          "date": "2022-03-31T00:00:00Z",
          "text": "Adesione"
        }
      ],
      "text": null
    }
  ],
  "proceedings": "<p><b>Comunicato stampa della commissione della scienza, dell'educazione e della cultura del Consiglio degli Stati del 02.02.2022</b></p><p><b>La Commissione della scienza, dell'educazione e della cultural del Consiglio degli Stati desidera mitigare mediante misure complementari gli effetti negativi derivanti dalla mancata associazione della Svizzera a Orizzonte Europa. Essa sostiene il Consiglio federale nei suoi sforzi e auspica che suddette misure siano rese concrete il più rapidamente possibile.</b></p><p>La Commissione si è confrontata sull'argomento con il consigliere federale Guy Parmelin e con la segretaria di Stato per la formazione, la ricerca e l'innovazione, Martina Hirayama, nonché con rappresentanti dei Cantoni di Ginevra, di Basilea Campagna e di Basilea Città. I Cantoni menzionati hanno presentato iniziative (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210320\">21.320</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210327\">21.327</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210328\">21.328</a>) che chiedono tutte, nella sostanza, un'associazione della Svizzera a Orizzonte 2021-2027. Le conseguenze del trattamento della Svizzera quale Stato terzo hanno già avuto sensibili ripercussioni negative e per la Commissione sarebbe quindi opportuno agire rapidamente. Occorrono ora un credito aggiuntivo per il finanziamento delle misure transitorie e un messaggio di finanziamento del Consiglio federale per le misure complementari. Lo scopo è di decidere su entrambi durante la sessione estiva. Inoltre, per riaffermare la volontà di agire rapidamente, con 11 voti contro 2 la Commissione ha deciso di dare seguito alle iniziative cantonali basilesi. Essa desidera così riservarsi il diritto di intervenire in merito alle misure complementari in caso di ritardo nella decisione del Consiglio federale. Con 10 voti contro 2 e 1 astensione la Commissione ha sospeso la trattazione dell'iniziativa del Cantone di Ginevra.</p><p> </p><p><b>Comunicato stampa della commissione della scienza, dell'educazione e della cultura del Consiglio nazionale del 01.04.2022</b></p><p>Con 14 voti contro 7 contrari e 3 astensioni la Commissione ha deciso di dare seguito alle iniziative dei Cantoni di Basilea Campagna (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210327\">21.327</a>) e di Basilea Città (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210328\">21.328</a>) miranti ad associare la Svizzera al programma Orizzonte Europa per gli anni 2021-2027.</p><p> </p><p><b>Comunicato stampa della commissione della scienza, dell'educazione e della cultura del Consiglio degli Stati del 18.10.2022</b></p><p>In adempimento delle iniziative cantonali di Basilea Campagna (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210327\">21.327</a>) e Basilea Città (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210328\">21.328</a>) la Commissione ha elaborato un progetto preliminare e deciso, con 12 voti contro 1, di sottoporlo a consultazione. Il progetto preliminare prevede la costituzione di un fondo di durata determinata che assicuri meglio per il periodo di programma di Orizzonte Europa i mezzi a favore della ricerca svizzera, affinché vi sia una base di finanziamento sicura analogamente a quanto succederebbe in caso di associazione. Il progetto è ora in dirittura di arrivo e la consultazione sarà indetta presumibilmente entro l'inizio di novembre con un comunicato stampa separato.</p><p> </p><p><b>Comunicato stampa della commissione della scienza, dell'educazione e della cultura del Consiglio degli Stati del 04.11.2022</b></p><p>Con la legge posta in consultazione si intende istituire un fondo di durata determinata che assicuri meglio per l'attuale periodo di programma di Orizzonte Europa i mezzi finanziari a favore della ricerca svizzera e migliori in tal modo il seguito della pianificazione della ricerca nella fase di mancata associazione. </p><p>Attualmente la Svizzera è considerata uno Stato terzo non associato a Orizzonte Europa né ai programmi e alle iniziative connessi (Euratom, ITER e Europa Digitale DEP). Questa mancata associazione comporta notevoli svantaggi per la piazza di ricerca svizzera. Oltre alle gravi perdite in termini di progetti e interconnessioni, nell'attuale situazione la comunità di ricerca esprime insicurezza per quanto concerne la stabilità dei finanziamenti.</p><p>Per stabilizzare la base di finanziamento, con il presente progetto la maggioranza della Commissione vuole istituire un fondo di durata determinata per il finanziamento della collaborazione internazionale di ricerca e per il promovimento dell'eccellenza scientifica della ricerca svizzera (Fondo Orizzonte). Nel Fondo Orizzonte confluiranno le risorse iscritte a preventivo in un dato anno a titolo di contributo obbligatorio della Svizzera all'UE, se queste risorse non andranno all'UE a causa della mancanza di un accordo di associazione della Svizzera. Tali risorse potranno essere impiegate anche per finanziare le misure transitorie e complementari. L'obiettivo è quello di creare una base di finanziamento stabile analogamente a quanto succederebbe in caso di associazione. Di conseguenza il fondo non vincolerà mezzi aggiuntivi, bensì garantirà i fondi già stanziati a favore della ricerca svizzera (cfr. al riguardo anche il decreto federale del 16 dicembre 2020 sul finanziamento della partecipazione della Svizzera alle misure dell'Unione europea nel settore della ricerca e dell'innovazione negli anni 2021-2027). Eventuali crediti residui rimarranno nel fondo e gli importi destinati a quest'ultimo saranno definiti dal Parlamento nel quadro del preventivo. Il freno all'indebitamento è rispettato e vi sarà una maggiore trasparenza sull'utilizzazione dei fondi.</p><p>Il Fondo Orizzonte dovrà rimanere in vigore fintanto che la Svizzera non potrà partecipare all'intero programma quadro dell'UE per la ricerca e l'innovazione, fermo restando che l'obiettivo primario rimane la piena associazione. La Commissione ha approvato il progetto con 12 voti contro 1. La minoranza della Commissione è contraria al progetto poiché è dell'opinione che il Fondo Orizzonte non apporterebbe alcun miglioramento della situazione rispetto alle attuali misure transitorie e provocherebbe un aumento degli oneri amministrativi.</p><p>Il progetto è nato dalle due iniziative cantonali omonime <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210327\">21.327</a> e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210328\">21.328</a> \"Provvedimenti per una piena associazione della Svizzera al programma di ricerca Orizzonte Europa\", presentate il 18 novembre 2021 dai Cantoni di Basilea Campagna e Basilea Città.</p><p>La documentazione relativa alla consultazione è disponibile alle pagine seguenti:</p><p>- Servizi del Parlamento: <a  href=\"https://www.parlament.ch/it/organe/commissioni/commissioni-tematiche/commissioni-csec/rapporti-consultazioni-csec\">https://www.parlament.ch/it/organe/commissioni/commissioni-tematiche/commissioni-csec/rapporti-consultazioni-csec</a></p><p> </p><p>- Portale del Governo svizzero: <a  href=\"https://www.admin.ch/ch/i/gg/pc/pendent.html\">https://www.admin.ch/ch/i/gg/pc/pendent.html</a></p><p> </p><p><b>Comunicato stampa della commissione della scienza, dell'educazione e della cultura del Consiglio degli Stati del 31.03.2023</b></p><p><b>La Commissione ha preso atto dei risultati della consultazione sul suo progetto preliminare di legge sul Fondo Orizzonte, che aveva elaborato fondandosi sulle due iniziative dei Cantoni di Basilea Campagna </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210327\">21.327</a>)<b> e Basilea Città </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210328\">21.328</a>)<b> \"Provvedimenti per una piena associazione della Svizzera al programma di ricerca Orizzonte Europa\". Dopo un'approfondita discussione sulla situazione iniziale, la Commissione ha deciso all'unanimità di sospendere per ora l'ulteriore trattazione di questo oggetto.</b></p><p>La commissione constata che il dossier UE è caratterizzato da una \"dinamica positiva\" (cfr. <a  href=\"https://www.admin.ch/gov/it/pagina-iniziale/documentazione/comunicati-stampa.msg-id-94020.html\">comunicato stampa del Consiglio federale del 29 marzo 2023</a>). Con la sua decisione, la Commissione ribadisce che l'associazione al Pacchetto Orizzonte rimane il suo obiettivo primario. Per i medesimi motivi, la Commissione ha deciso di sospendere il dibattito sulla mozione della sua omologa del Consiglio nazionale \"Programma svizzero per una ricerca e un'innovazione eccellenti\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223375\">22.3375</a>), unitamente al progetto sul Fondo Orizzonte (11 voti contro 0 e 1 astensione). Propone infine di respingere una mozione della sua omologa del Consiglio nazionale che incarica il Consiglio federale di garantire, mediante un pannello di controllo costantemente aggiornato, la trasparenza sui fondi utilizzati del Pacchetto Orizzonte (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223876\">22.3876</a>) (6 voti contro 0 e 6 astensioni). Ritiene infatti che sia già possibile tenere traccia dell'utilizzo delle risorse.</p><p> </p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Provvedimenti per una piena associazione della Svizzera al programma di ricerca Orizzonte Europa"
}