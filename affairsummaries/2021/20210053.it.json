{
  "id": 20210053,
  "updated": "2021-12-15T14:48:00Z",
  "description": "Messaggio del 30 giugno 2021 concernente l’approvazione dell’Accordo temporaneo tra la Svizzera e il Regno Unito sulla mobilità dei prestatori di servizi",
  "formattedId": "21.053",
  "initialSituation": "<p><b>Comunicato stampa del Consiglio federale del 30.06.2021</b></p><p><b>Svizzera - Regno Unito: il Consiglio federale adotta il messaggio concernente l'Accordo sulla mobilità dei prestatori di servizi </b></p><p><b>Il 30 giugno 2021 il Consiglio federale ha adottato il messaggio concernente l'Accordo tra la Svizzera e il Regno Unito sulla mobilità dei prestatori di servizi (Services Mobility Agreement, SMA). Questo Accordo consente di mantenere l'accesso reciproco agevolato per i prestatori di servizi dopo l'estinzione dell'Accordo sulla libera circolazione delle persone tra i due Paesi. </b></p><p>L'Accordo tra la Svizzera e il Regno Unito sulla mobilità dei prestatori di servizi è stato firmato il 14 dicembre 2020 ed è applicato a titolo provvisorio dal 1. gennaio 2021. Questo Accordo regola l'accesso reciproco al mercato e il soggiorno temporaneo di prestatori di servizi, come i consulenti aziendali, gli esperti informatici o gli ingegneri. Garantisce alla Svizzera e al Regno Unito l'accesso reciproco agevolato al mercato per i prestatori di servizi, subentrando così all'Accordo sulla libera circolazione delle persone (ALC) tra la Svizzera e l'UE, che dal 1. gennaio 2021 non è più applicabile al Regno Unito. Contiene inoltre disposizioni sul riconoscimento delle qualifiche professionali. </p><p>L'Accordo prevede che la Svizzera mantenga la procedura di notifica finora applicata per i prestatori di servizi del Regno Unito - già nota negli ambienti economici - per periodi non superiori a 90 giorni all'anno. L'economia svizzera potrà così continuare ad avvalersi in tempi rapidi delle aziende del Regno Unito per prestazioni di servizi di breve durata. La Svizzera manterrà inoltre tutte le misure di accompagnamento con questo Paese. Nel 2019 hanno lavorato in Svizzera per al massimo 90 giorni circa 3800 prestatori di servizi britannici soggetti all'obbligo di notifica.</p><p>Da parte del Regno Unito l'apertura del mercato nei confronti della Svizzera avviene tramite l'assunzione di impegni specifici in più di 30 settori di servizi. Inoltre, i prestatori di servizi svizzeri beneficiano anche di altre condizioni preferenziali: ad esempio, non sottostanno a una verifica della necessità economica per accedere al mercato britannico in tali settori e ottengono l'accesso per 12 mesi nell'arco di 24 mesi. Con queste condizioni il SMA garantirà anche in futuro alle aziende elvetiche un ampio accesso al mercato del Regno Unito per le prestazioni di servizi contrattuali da parte di persone fisiche.</p><p>La durata dell'Accordo è per ora fissata a due anni. Le Parti possono decidere di prolungarlo di comune intesa.</p><p>La procedura di consultazione si è svolta dal 17 febbraio 2021 al 30 aprile 2021. Nell'ambito della consultazione sono pervenuti in totale 35 pareri, tutti a favore del SMA. Alcuni partecipanti sollevano critiche su singoli aspetti dell'Accordo o chiedono miglioramenti nell'eventualità di un suo prolungamento.</p><p>Con l'adozione del messaggio, il Consiglio federale sottopone l'Accordo per approvazione alle Camere federali.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 30 giugno 2021 concernente l’approvazione dell’Accordo temporaneo tra la Svizzera e il Regno Unito sulla mobilità dei prestatori di servizi"
    },
    {
      "number": 0,
      "resolutions": [

      ],
      "text": "Accordo temporaneo tra la Confederazione Svizzera e il Regno Unito di Gran Bretagna e Irlanda del nord sulla mobilità dei prestatori di servizi"
    },
    {
      "number": 1,
      "resolutions": [
        {
          "council": 2,
          "date": "2021-12-15T00:00:00Z",
          "text": "Adozione"
        }
      ],
      "text": "Decreto federale concernente l’approvazione dell’Accordo temporaneo tra la Svizzera e il Regno Unito sulla mobilità dei prestatori di servizi"
    }
  ],
  "proceedings": "<p><b>Comunicato stampa della commissione della politica estera del Consiglio degli Stati del 15.10.2021</b></p><p><b>L'Accordo temporaneo tra la Confederazione Svizzera e il Regno Unito di Gran Bretagna e Irlanda del nord sulla mobilità dei prestatori di servizi </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210053\">21.053</a>) <b>è inteso a garantire l'accesso reciproco agevolato al mercato anche dopo l'estinzione dell'Accordo sulla libera circolazione delle persone (ALC) tra i due Paesi. La Commissione della politica estera del Consiglio degli Stati (CPE-S) sostiene senza riserve questo progetto. Essa si è inoltre occupata dell'imminente Conferenza ministeriale dell'OMC a Ginevra e ha discusso delle relazioni con l'UE.</b></p><p>L'Accordo temporaneo tra la Confederazione Svizzera e il Regno Unito di Gran Bretagna e Irlanda del Nord sulla mobilità dei prestatori di servizi (Services Mobility Agreement, SMA) disciplina l'accesso reciproco al mercato e il soggiorno temporaneo dei prestatori di servizi, quali consulenti aziendali, esperti informatici o ingegneri. L'obiettivo dell'Accordo è di garantire ai prestatori di servizi un accesso reciproco quanto più ampio possibile al mercato, anche dopo l'estinzione, in seguito alla Brexit, dell'Accordo sulla libera circolazione delle persone tra la Svizzera e l'UE per la parte riguardante il Regno Unito. Lo SMA contiene inoltre disposizioni sul riconoscimento delle qualifiche professionali.</p><p>L'Accordo temporaneo è stato concluso il 14 dicembre 2020 e viene applicato provvisoriamente dal 1° gennaio 2021. Nel dicembre del 2020 la CPE-S ha approvato all'unanimità l'applicazione provvisoria. Durante la sua seduta odierna la Commissione si è occupata dell'approvazione definitiva dell'Accordo sostenendo anche questa senza voti contrari.</p><p> </p><p><b>Informazioni</b></p><p>Florent Tripet, segretario della commissione,</p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cpe\">Commissione della politica estera (CPE)</a></p>",
  "title": "Mobilità dei prestatori di servizi. Accordo tra la Svizzera e il Regno Unito"
}