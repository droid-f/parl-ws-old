{
  "id": 20210011,
  "updated": "2021-06-30T09:12:20Z",
  "formattedId": "21.011",
  "initialSituation": "<p><b>Rapporto della Delegazione svizzera presso l'Assemblea parlamentare dell'OSCE del 31 dicembre 2020</b></p><p><b>Introduzione </b></p><p>L'OSCE ha sede a Vienna e, con i suoi 57 Stati partecipanti ripartiti fra America del Nord, Europa e Asia, è l'organizzazione di sicurezza regionale più grande al mondo. Impegnata a favore di un approccio globale in materia di sicurezza che comprenda le tre dimensioni umana, economico-ambientale e politico-militare, l'OSCE contribuisce a promuovere la cooperazione fra gli Stati nei settori della prevenzione dei conflitti, della gestione delle crisi e della riabilitazione dopo un conflitto. Le minacce transfrontaliere, la lotta al terrorismo, la gestione delle frontiere, la riorganizzazione della polizia, l'ambiente, la parità di genere e la lotta contro la tratta di esseri umani sono tutte tematiche al centro delle preoccupazioni dell'OSCE. </p><p>Dall'inizio degli anni Settanta, la Svizzera svolge un ruolo attivo presso l'OSCE, che considera un forum dove dibattere di questioni relative alla politica di sicurezza con tutti i Paesi d'Europa e d'Asia centrale, nonché con gli Stati Uniti e il Canada. Essa ritiene inoltre che, fra tutte le organizzazioni che si adoperano nella ricerca di soluzioni alla crisi di sicurezza in Europa e nel ripristinare la fiducia nel continente, l'OSCE possa assumere un ruolo centrale. Gli interventi della Svizzera nell'ambito della gestione della crisi ucraina durante la sua presidenza dell'Organizzazione nel 2014 erano stati accolti all'unanimità dai governi e dai parlamenti facenti parte dell'OSCE. La legittimità così acquisita dalla diplomazia svizzera è stata confermata nel dicembre 2019 in occasione della nomina dell'ambasciatrice Heidi Grau a inviata speciale dell'OSCE per l'Ucraina. Fino al luglio 2020 la segreteria generale dell'OSCE era diretta dall'ambasciatore Thomas Greminger, facendo della Svizzera uno degli Stati meglio rappresentati a livello delle autorità dirigenti dell'OSCE. </p><p>Il presente rapporto è incentrato sui principali interventi della Delegazione presso l'Assemblea parlamentare dell'OSCE (AP OSCE) nell'anno appena trascorso. Non si prefigge di riferire di tutte le deliberazioni dell'Assemblea, i cui rapporti redatti al termine degli incontri unitamente alle risoluzioni adottate possono essere consultati sul sito Internet dell'Organizzazione (www.oscepa.org) nella rubrica \"Documents\". Dopo una breve descrizione del funzionamento dell'Assemblea parlamentare e della Delegazione svizzera (n. 2), il rapporto passa in rassegna le principali tematiche che hanno occupato la Delegazione nel corso dell'anno (n. 3). Seguono le conclusioni sulle esperienze passate e alcune anticipazioni delle attività future (n. 4). </p>",
  "objectives": [
    {
      "number": 0,
      "resolutions": [
        {
          "council": 1,
          "date": "2021-06-10T00:00:00Z",
          "text": "Presa d’atto"
        },
        {
          "council": 2,
          "date": "2021-06-15T00:00:00Z",
          "text": "Presa d’atto"
        }
      ],
      "text": null
    }
  ],
  "proceedings": "<p><b>Dibattito al Consiglio degli Stati, 15.06.2021</b></p><p>Il Consiglio degli Stati ha preso atto del rapporto della Delegazione.</p>",
  "title": "Delegazione presso l'Assemblea parlamentare dell'OSCE. Rapporto"
}