{
  "id": 20210502,
  "updated": "2022-01-20T09:46:47Z",
  "formattedId": "21.502",
  "initialSituation": "<p>Con la modifica della legge federale sulla caccia e la protezione dei mammiferi e degli uccelli selvatici (LCP), e in linea con il regime delle competenze per gli stambecchi (protetti), si intende consentire preventivamente la regolazione delle popolazioni di lupi da parte dei guardacaccia. Quale misura aggiuntiva per una protezione delle greggi ragionevole, dovrebbe essere consentita la regolazione delle popolazioni di lupi là dove l'elevata densità di lupi costituisce una minaccia per l'agricoltura. Per tali zone deve essere consentito l'abbattimento di branchi di lupi o parti di essi. Le misure di regolazione previste e il loro obiettivo (stabilizzazione o riduzione) vanno motivate dai Cantoni. I lupi che si fanno notare perché si avvicinano pericolosamente a insediamenti e persone o eludono la protezione delle greggi devono poter essere abbattuti. </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAPTE-CS",
            "id": 20,
            "name": "Commissione dell'ambiente, della pianificazione del territorio e dell'energia CS"
          },
          "date": "2021-10-22T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CAPTE-CN",
            "id": 7,
            "name": "Commissione dell'ambiente, della pianificazione del territorio e dell'energia CN"
          },
          "date": "2022-01-17T00:00:00Z",
          "text": "Adesione"
        }
      ],
      "text": null
    }
  ],
  "proceedings": "<p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 18.01.2022</b></p><p>La Commissione dell'ambiente del Consiglio nazionale ha approvato l'iniziativa parlamentare della commissione omologa degli Stati per l'elaborazione di un nuovo progetto di modifica della legge sulla caccia. Un compromesso ampiamente condiviso di diversi gruppi di interessi apre la strada a una nuova modifica della legge sulla caccia che pone l'accento sulla regolazione degli effettivi di lupi. </p><p>La Commissione ha svolto un'audizione con i Cantoni e diverse organizzazioni attive su fronti contrapposti. Le organizzazioni hanno raggiunto lo scorso anno un compromesso per modificare la legge sulla caccia soprattutto al fine di gestire in modo flessibile la presenza del lupo. Con una regolazione proattiva deve essere possibile limitare gli effettivi di lupi a livello regionale entro un livello tollerabile per la detenzione di animali, senza mettere in pericolo gli effettivi. Le misure per proteggere le greggi devono essere mantenute e per quanto possibile interamente indennizzate. La ripartizione delle competenze tra Confederazione e Cantoni è mantenuta. La Commissione valuta positivamente la collaborazione intesa a raggiungere l'obiettivo e il compromesso concretizzato. In questo contesto ha deciso, con 22 voti contro 0 e 2 astensioni, di approvare l'iniziativa commissionale <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210502\">21.502</a> della CAPTE-S, affinché questa possa elaborare il relativo progetto preliminare. Per rafforzare la sua richiesta, la Commissione ha deciso con 13 voti contro 8 e 3 astensioni di sostenere anche l'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210481\">21.481</a>. Per quanto riguarda invece l'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210499\">21.499</a> \"Gestione del lupo da parte dei Cantoni\", che vuole attribuire ai Cantoni la competenza in materia di abbattimenti, la Commissione ha deciso con 17 voti contro 2 e 2 astensioni di non darvi seguito. Infine, con 16 voti contro 7 e 1 astensione ha deciso di sottoporre all'attenzione della Commissione delle finanze una proposta per un'aggiunta al preventivo 2022. Si tratta di mettere a disposizione a breve termine mezzi supplementari per un importo di 5,7 milioni di franchi svizzeri destinati a urgenti misure di protezione.</p><p> </p><p><b>Informazioni</b></p><p>Sébastien Rey, segretario della commissione, </p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "L'aumento delle popolazioni di lupi diventa incontrollabile e senza la possibilità di regolamentarlo minaccia l'agricoltura"
}