{
  "id": 20210047,
  "updated": "2023-05-08T12:47:31Z",
  "description": "Messaggio del 18 giugno 2021 concernente la legge federale su un approvvigionamento elettrico sicuro con le energie rinnovabili",
  "formattedId": "21.047",
  "initialSituation": "<p><b>Comunicato stampa del Consiglio federale del 18.06.2021</b></p><p><b>Il Consiglio federale adotta il messaggio concernente la legge federale su un approvvigionamento elettrico sicuro con le energie rinnovabili </b></p><p><b>Nella sua seduta del 18 giugno 2021 il Consiglio federale ha adottato il messaggio concernente la legge federale su un approvvigionamento elettrico sicuro con le energie rinnovabili. Con questo progetto, che comprende la revisione della legge sull'energia e della legge sull'approvvigionamento elettrico, il Collegio intende rafforzare il potenziamento delle energie rinnovabili indigene e la sicurezza di approvvigionamento in Svizzera, in particolare anche nei mesi invernali. </b></p><p>Per raggiungere gli obiettivi della Strategia energetica 2050 e della strategia climatica della Svizzera a lungo termine, serve un'ampia elettrificazione dei settori trasporti e calore. A tale proposito è necessario un forte e tempestivo potenziamento della produzione indigena di elettricità da fonti rinnovabili. La sicurezza di approvvigionamento e della rete deve inoltre essere incrementata con ulteriori misure specifiche. Con la legge federale su un approvvigionamento elettrico sicuro con le energie rinnovabili, il Consiglio federale propone le modifiche della legge sull'energia e della legge sull'approvvigionamento elettrico necessarie a tale scopo e istituisce un quadro giuridico che garantisce sicurezza pianificatoria e incentivi agli investimenti per il potenziamento della produzione di elettricità da energie rinnovabili e alla loro integrazione nel mercato.</p><p> </p><p>Principali contenuti del progetto</p><p> </p><p>Obiettivi: in futuro la legge sull'energia comprenderà obiettivi vincolanti per gli anni 2035 e 2050. Gli obiettivi definiscono l'auspicato potenziamento della forza idrica e delle altre energie rinnovabili nonché la riduzione del consumo di energia ed elettricità pro capite. In tal modo la legge risulterà maggiormente orientata agli obiettivi della sicurezza di approvvigionamento e della politica climatica, creando la necessaria sicurezza pianificatoria per gli investimenti. </p><p> </p><p>Strumenti di promozione: gli attuali strumenti di promozione per la produzione di energia elettrica da fonti rinnovabili giungono a termine alla fine del 2022 e nel 2030. Con questo progetto di legge, gli strumenti di promozione sono prorogati fino al 2035, in linea con l'obiettivo del 2035 fissato nella legge, e strutturati in modo più aderente al mercato. Ad esempio i grandi impianti fotovoltaici saranno sostenuti attraverso gare pubbliche. Il sistema di rimunerazione per l'immissione di elettricità giunge a termine, come previsto, e viene sostituito da contributi d'investimento. Ciò consentirà di ridurre l'onere amministrativo e di incrementare la produzione per ogni franco investito. Per i grandi impianti idroelettrici saranno a disposizione più mezzi finanziari. Il finanziamento degli strumenti di promozione si baserà anche in futuro su un supplemento rete pari a 2,3 centesimi/chilowattora. Il supplemento rimane invariato ma, proporzionalmente, verrà riscosso per un periodo più lungo.</p><p> </p><p>Sicurezza di approvvigionamento a più lungo termine in inverno: anche dopo l'abbandono del nucleare deve essere garantita l'autosufficienza dell'approvvigionamento in Svizzera. Per raggiungere questo obiettivo, è necessario oltre all'aumento mirato della produzione di elettricità rinnovabile (valore da raggiungere entro il 2050: 39 TWh) già entro il 2040 anche un incremento di 2 TWh della produzione di elettricità neutrale sotto il profilo climatico, a cui si possa fare capo in modo sicuro anche in inverno. Il Consiglio federale intende finanziare questi tipi di impianti, in via prioritaria i grandi impianti ad accumulazione, attraverso un \"supplemento invernale\". Nella legge sull'approvvigionamento elettrico tale supplemento è già contemplato e serve a prevenire eventuali lacune nella sicurezza di approvvigionamento. A questo riguardo verrà riscosso dai consumatori un importo massimo di 0,2 centesimi/chilowattora. Inoltre verrà istituita una riserva strategica che, in aggiunta ai meccanismi del mercato elettrico, garantirà sufficiente disponibilità di energia anche verso la fine dell'inverno. Oltre a ciò, anche il rapido incremento delle energie rinnovabili contribuirà in misura crescente alla sicurezza di approvvigionamento a lungo termine anche nei mesi invernali.</p><p> </p><p>Apertura del mercato elettrico: l'apertura totale del mercato elettrico rafforza la produzione di elettricità a partire dalle fonti rinnovabili. Essa consente modelli commerciali innovativi (a es. comunità energetiche), vietati nell'attuale regime di monopolio, integrando così meglio l'elettricità rinnovabile nel mercato. I consumatori finali che producono la propria elettricità (cosiddetti prosumer), i produttori e i fornitori di energia elettrica ottengono così delle libertà importanti sotto il profilo economico. Al fine di proteggere i piccoli consumatori, come le economie domestiche, da abusi di prezzo, anche in futuro verrà mantenuto il regime del servizio universale. In esso sarà offerto un prodotto elettrico composto esclusivamente da energia rinnovabile indigena.</p><p> </p><p>Regolazione delle reti, dati e metrologia: l'utilizzazione e il potenziamento delle reti elettriche deve diventare più efficiente sotto il profilo dei costi. A riguardo, il Consiglio federale crea le basi legali affinché i consumatori finali e i gestori di impianti di stoccaggio possano sfruttare la propria flessibilità al servizio del sistema, e provvede a un sistema tariffario basato sul principio di causalità. Vengono inoltre creati un quadro normativo per lo scambio e la protezione dei dati e un'infrastruttura nazionale dei dati energetici comprendente un data hub. Infine nel settore della metrologia vengono chiarite le responsabilità e le libertà di scelta previste dalla legge.</p><p> </p><p>Garanzia della sicurezza di approvvigionamento a breve termine</p><p>Vista l'interruzione dei negoziati relativi alla stipula di un accordo istituzionale con l'UE, probabilmente anche l'accordo sull'energia elettrica non potrà più essere concluso in tempo utile. Il Consiglio federale ha incaricato il DATEC, in collaborazione con la Commissione federale dell'energia elettrica (ElCom), e con il coinvolgimento della Società nazionale di rete Swissgrid, di analizzare le conseguenze a breve e medio termine per la sicurezza di approvvigionamento e la stabilità della rete. Inoltre, il DATEC e la ElCom stanno già esaminando possibili misure supplementari per garantire la sicurezza dell'approvvigionamento a breve termine. Il DATEC riferirà in merito al Consiglio federale verso la fine dell'anno.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 18 giugno 2021 concernente la legge federale su un approvvigionamento elettrico sicuro con le energie rinnovabili"
    },
    {
      "number": 1,
      "resolutions": [
        {
          "council": 2,
          "date": "2022-09-29T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2023-03-15T00:00:00Z",
          "text": "Deroga"
        }
      ],
      "text": "Legge federale su un approvvigionamento elettrico sicuro con le energie rinnovabili (Modifica della legge sull’energia e della legge sull’approvvigionamento elettrico)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 22.09.2022</b></p><p><b>Rinnovabili, potenziamento nel rispetto della natura</b></p><p><b>La produzione di corrente \"verde\" va senz'altro potenziata per ridurre la dipendenza dall'estero e rispettare gli obiettivi climatici, ma non a scapito della protezione della natura e del paesaggio. Le grandi installazioni rivestiranno tuttavia un interesse nazionale e potranno essere realizzate mediante procedure accelerate.</b></p><p>Lo ha deciso oggi, nel corso di un lungo dibattito che si concluderà solo la settimana prossima, il Consiglio degli Stati, giudicando anticostituzionale, e politicamente esplosivo, il progetto della sua commissione volto a subordinare le disposizioni sulla protezione delle acque e del paesaggio alla realizzazione in queste aree di dighe o altri impianti per la produzione di energia pulita.</p><p>Su questo aspetto centrale della Legge federale sull'approvvigionamento elettrico sicuro con le energie rinnovabili, sottoposta oggi all'attenzione dei \"senatori\", l'ha quindi spuntata la consigliera federale Simonetta Sommaruga, secondo cui la commissione è andata troppo lontano nella sua volontà di agevolare la costruzione di impianti per la produzione di corrente pulita.</p><p>Un aggiunta che non avrebbe alcuna possibilità di riuscita davanti al popolo, ha sottolineato la ministra dell'energia, sostenuta dal campo rosso-verde al quale si sono aggiunti diversi senatori del PLR e del Centro, preoccupati per una legge che farebbe a pezzi disposizioni legali ancorate nella Costituzione federale frutto di faticosi compromessi, come nel caso dei deflussi minimi, importanti per la fauna acquatica e per la \"lobby\" dei pescatori che su questo aspetto in passato aveva lanciato un'iniziativa popolare (iniziativa \"Acqua Viva\" poi ritirata a favore di un controprogetto indiretto).</p><p>Un elemento, quest'ultimo, evocato anche da Lisa Mazzone (Verdi/GE), che ha deplorato l'obiettivo di realizzare dighe, dallo scarso rendimento, in zone protette quando invece varrebbe la pena puntare maggiormente sul solare, sfruttando le superfici degli edifici.</p><p>Secondo Ruedi Noser (PLR/ZH), tuttavia, per raggiungere gli obiettivi posti dalla commissione circa la produzione di energia verde - quasi il doppio di quelli fissati dal Consiglio federale - l'incremento di corrente prodotta dalle centrali idroelettriche è indispensabile. Da solo il solare non basterà poiché troppo condizionato dalle stagioni: in inverno la produzione cala fortemente.</p><p> </p><p>Gli obiettivi di produzione</p><p>Prima di questo voto, il plenum ha fissato i nuovi valori riguardanti la produzione di corrente da energie rinnovabili. Benché alcune minoranze volessero rivederli al ribasso - o non fissarli del tutto come l'UDC - la maggioranza ha optato per i valori presentati dalla commissione preparatoria, da molto giudicati assai ambiziosi.</p><p>In futuro, la produzione annuale di elettricità da fonti pulite (esclusa l'energia idroelettrica) dovrebbe quindi raggiungere i 35'000 GWh nel 2035 e almeno 45'000 GWh nel 2050, invece di 17'000 GWh e 39'000 GWh come previsto nel progetto governativo.</p><p>Circa l'energia idroelettrica, il plenum vuole raggiungere una produzione annuale di almeno 37'900 GWh (al posto di 37'400 GWh rispetto al progetto dell'esecutivo) entro il 2035 e di almeno 39'200 GWh (al posto di 38'600 GWh) entro il 2050.</p><p>Oltre a ciò l'importazione netta di elettricità nel semestre invernale (dal primo di ottobre al 31 marzo) non potrà superare il valore indicativo di 5 TWh (mille miliardi di wattora). In caso contrario, allo scopo di aumentare la sicurezza dell'approvvigionamento, il plenum ha stabilito che l'interesse nazionale nella costruzione di impianti di energia rinnovabile abbia la precedenza su altri interessi nazionali.</p><p>Il presupposto è che gli impianti siano in gran parte neutrali dal punto di vista climatico, abbiano un alto livello di disponibilità e contribuiscano in modo significativo alla produzione di energia elettrica durante il semestre invernale. La Confederazione dovrebbe sostenere tali progetti. In questo caso, la protezione dei biotopi non sarebbe assoluta.</p><p> </p><p>Consumi individuali, maggiori risparmi</p><p>Il plenum ha anche ritoccato verso l'alto gli obiettivi di riduzione dei consumi individuali di energia. Il consumo medio annuo pro capite di energia dovrà ridursi, rispetto al 2000, del 43% entro il 2035 e del 53% entro il 2050. Il consumo medio annuo pro capite di elettricità è ridotto, rispetto al 2000, del 13% entro il 2035 e del 5% entro il 2050.</p><p>Stando alla normativa in vigore, per il consumo medio annuo pro capite di energia è perseguita, rispetto al livello del 2000, una riduzione pari al 16% entro il 2020 e al 43% entro il 2035. Per il consumo medio annuo pro capite di elettricità è perseguita, rispetto al livello del 2000, una riduzione pari al 3% entro il 2020 e al 13% entro il 2035.</p><p> </p><p>Sostegno finanziario</p><p>Allontanandosi dal disegno del Consiglio federale, i \"senatori\" hanno poi deciso di diversificare i meccanismi di sostegno finanziario. Hanno approvato i contributi agli investimenti per gli impianti idroelettrici, eolici, fotovoltaici, di biogas e geotermici, adottati nell'ottobre 2021 come parte di una soluzione transitoria.</p><p>È stato approvato anche un contributo per le centrali di cogenerazione (che sviluppano elettricità e calore assieme) poiché anche questi impianti possono contribuire alla sicurezza dell'approvvigionamento, soprattutto in inverno. Tuttavia, le centrali nucleari non beneficeranno di questo contributo se saranno ammodernate, come proposto dall'UDC. </p><p>Inoltre, per l'elettricità immessa in rete è previsto il pagamento di un premio di mercato fluttuante. Queste misure promozionali saranno finanziate dal sovrapprezzo di rete. Saranno quindi a carico di tutti i consumatori di energia elettrica. La sinistra ha cercato, invano, di aumentare il sovrapprezzo di 0,5 ct/kWh per finanziare il risanamento ecologico delle centrali elettriche. </p><p> </p><p>Notizia ATS</p><p><b>Dibattito al Consiglio degli Stati, 29.09.2022</b></p><p><b>Rinnovabili da potenziare per approvvigionamento sicuro</b></p><p><b>Dopo due giorni di intensi dibattiti, il Consiglio degli Stati ha concluso ed approvato (43 voti e una astensione) oggi la Legge federale sull'approvvigionamento elettrico sicuro con le energie rinnovabili. Il corposo dossier va al Nazionale.</b></p><p>Nonostante le diverse posizioni emerse durante i dibattiti su alcuni aspetti centrali del progetto, il plenum è stato unanime nella volontà di potenziare la produzione di corrente \"verde\" per ridurre la dipendenza dall'estero, specie in inverno, e rispettare gli obiettivi climatici. La guerra in Ucraina ha poi reso impellente rendersi il più possibile indipendenti dalle fonti fossili, e no, importate.</p><p>Nonostante il desiderio condiviso di migliorare l'approvvigionamento di energia, il plenum non ha voluto allentare le norme ambientali, subordinandole alla necessità di costruire nuovi impianti. Rimangono insomma in vigore le norme ambientali per la costruzione, l'ampliamento e il rinnovo degli impianti di produzione di energia rinnovabile. I deflussi minimi previsti dalla legge continuano ad essere applicati al rinnovo della concessione in base al diritto vigente.</p><p> </p><p>Edifici</p><p>Per quanto attiene alla giornata odierna, in merito agli edifici i Cantoni non dovranno attuare alcuna nuova misura. I provvedimenti riguardanti il miglioramento dell'efficienza energetica, come il rinnovo obbligatorio dei sistemi di riscaldamento ad elettricità o l'installazione di controlli intelligenti del riscaldamento, sono state respinti.</p><p>Circa gli immobili dell'amministrazione federale, in futuro dovranno essere installati sui tetti, o sulla facciate, impianti fotovoltaici. Ciò varrà anche per le aziende associate alla Confederazione. Spetterà al Consiglio federale regolare le eccezioni. In linea di principio, la Confederazione e i Cantoni dovranno fungere da modello circa l'efficienza energetica.</p><p> </p><p>Mercato</p><p>Altro aspetto controverso riguarda il mercato. Come già raccomandato dalla commissione preparatoria, il plenum si è espresso contro la completa apertura del mercato dell'energia elettrica proposto dal governo. Attualmente, solo i consumatori finali con acquisti superiori a 100 megawattora l'anno hanno accesso al mercato libero.</p><p>Anche nel settore della misurazione, la Commissione propone di rinunciare alla liberalizzazione. I gestori della rete di distribuzione dovrebbero continuare ad avere il monopolio in questo settore.</p><p> </p><p>Riserve energetica</p><p>Allo scopo di proteggersi da situazioni straordinarie, come quella che stiamo vivendo con il conflitto in Ucraina, ogni anno dovrà venir istituita una riserva energetica mediante una gara d'appalto.</p><p>A tale scopo sono già state adottate misure urgenti per tentare di superare questo inverno indenni o quanto meno senza eccessive ambasce. Ora, nella legge sull'approvvigionamento elettrico è stata iscritta la pertinente base legale.</p><p> </p><p>15 progetti</p><p>Allo scopo di rafforzare la sicurezza dell'approvvigionamento in inverno è necessario, secondo gli Stati, realizzare entro il 2040 un'espansione delle centrali per l'ottenimento di energia verde per almeno 6 terawattora. Di questi, almeno due terawattora dovranno essere disponibili in modo affidabile.</p><p>Il quadro giuridico esistente viene sostanzialmente mantenuto. Per l'attuazione di 15 progetti idroelettrici già definiti da una tavola rotonda, l'interesse nazionale nella realizzazione di questi impianti avrà in linea di principio la precedenza. Il Parlamento potrà prevedere ulteriori privilegi per altri progetti energetici, in particolare per gli impianti solari alpini, in una data successiva.</p><p> </p><p>Obiettivi di produzione</p><p>Il plenum ha fissato i nuovi valori riguardanti la produzione di corrente da energie rinnovabili. In futuro, la produzione annuale di elettricità da fonti pulite (esclusa l'energia idroelettrica) dovrebbe quindi raggiungere i 35'000 GWh nel 2035 e almeno 45'000 GWh nel 2050, invece di 17'000 GWh e 39'000 GWh come previsto nel progetto governativo.</p><p>Circa l'energia idroelettrica, il plenum vuole raggiungere una produzione annuale di almeno 37'900 GWh (al posto di 37'400 GWh rispetto al progetto dell'esecutivo) entro il 2035 e di almeno 39'200 GWh (al posto di 38'600 GWh) entro il 2050. Oltre a ciò l'importazione netta di elettricità nel semestre invernale (dal primo di ottobre al 31 marzo) non potrà superare il valore indicativo di 5 TWh (mille miliardi di wattora).</p><p> </p><p>Biotopi e interesse nazionale</p><p>In caso contrario, allo scopo di aumentare la sicurezza dell'approvvigionamento, il plenum ha stabilito che l'interesse nazionale nella costruzione di impianti di energia rinnovabile abbia la precedenza su altri interessi nazionali.</p><p>Il presupposto è che gli impianti siano in gran parte neutrali dal punto di vista climatico, abbiano un alto livello di disponibilità e contribuiscano in modo significativo alla produzione di energia elettrica durante il semestre invernale. La Confederazione dovrebbe sostenere tali progetti. In questo caso, la protezione dei biotopi non sarebbe assoluta.</p><p> </p><p>Consumi individuali</p><p>I \"senatori\" hanno anche ritoccato verso l'alto gli obiettivi di riduzione dei consumi individuali di energia. Il consumo medio annuo pro capite di energia dovrà ridursi, rispetto al 2000, del 43% entro il 2035 e del 53% entro il 2050. Il consumo medio annuo pro capite di elettricità è ridotto, rispetto al 2000, del 13% entro il 2035 e del 5% entro il 2050.</p><p>Stando alla normativa in vigore, per il consumo medio annuo pro capite di energia è perseguita, rispetto al livello del 2000, una riduzione pari al 16% entro il 2020 e al 43% entro il 2035. Per il consumo medio annuo pro capite di elettricità è perseguita, rispetto al livello del 2000, una riduzione pari al 3% entro il 2020 e al 13% entro il 2035.</p><p> </p><p>Sostegno finanziario</p><p>Allontanandosi dal disegno del Consiglio federale, i \"senatori\" hanno poi deciso di diversificare i meccanismi di sostegno finanziario. Hanno approvato i contributi agli investimenti per gli impianti idroelettrici, eolici, fotovoltaici, di biogas e geotermici, adottati nell'ottobre 2021 come parte di una soluzione transitoria.</p><p>È stato approvato anche un contributo per le centrali di cogenerazione (che sviluppano elettricità e calore assieme) poiché anche questi impianti possono contribuire alla sicurezza dell'approvvigionamento, soprattutto in inverno. Tuttavia, le centrali nucleari non beneficeranno di questo contributo se saranno ammodernate, come proposto dall'UDC.</p><p>Inoltre, per l'elettricità immessa in rete è previsto il pagamento di un premio di mercato fluttuante. Queste misure promozionali saranno finanziate dal sovrapprezzo di rete (2,3 cts. per KW, come oggi). Saranno quindi a carico di tutti i consumatori di energia elettrica.</p><p> </p><p>Notizia ATS</p><p><b>Dibattito al Consiglio nazionale, 13.03.2023</b></p><p><b>Sì a potenziamento energie rinnovabili, ma preservare biotopi</b></p><p><b>Il Consiglio nazionale ha iniziato oggi ad affrontare la Legge federale su un approvvigionamento elettrico sicuro con le energie rinnovabili, volta a potenziare la produzione di corrente \"verde\" per ridurre la dipendenza dall'estero, specie in inverno, e rispettare gli obiettivi climatici. La volontà del plenum è di ampliare rapidamente tali fonti, tuttavia non a discapito della preservazione dei biotopi. Il dibattito riprenderà domani mattina.</b></p><p>I deputati non hanno voluto rinunciare alla protezione assoluta dei biotopi di importanza nazionale e delle riserve per uccelli acquatici e migratori. Concretamente, non saranno ammessi nuovi impianti per l'impiego delle energie rinnovabili su queste aree. Eccezioni sono rappresentate dalle zone golenali del tipo margine proglaciale e dalle pianure alluvionali alpine. Lo scorso settembre, quando si era occupato del voluminoso dossier, il Consiglio degli Stati aveva invece aperto uno spiraglio, ammorbidendo tale divieto totale.</p><p>Gli impianti idroelettrici, fotovoltaici ed eolici di grandi dimensioni, così come le centrali di pompaggio, riconosciuti di interesse nazionale saranno comunque più facili da costruire. Avranno parzialmente la precedenza sulla protezione della natura. Nel caso in cui gli obiettivi non fossero raggiungibili, anche strutture più piccole potrebbero ricevere tale menzione e godere di privilegi.</p><p> </p><p>Controversia su deflussi residuali</p><p>Durante le discussioni odierne, a tenere banco è stata anche la questione dei deflussi residuali, ovvero la quantità minima di acqua che deve rimanere nei fiumi. Gli Stati avevano scelto di mantenere le disposizioni attuali, ma il Nazionale ha appoggiato al fotofinish (95 voti a 94 e un astenuto) una minoranza borghese, che propone una loro sospensione fino al 31 dicembre 2035 in caso di approvazione di concessioni per centrali idroelettriche e di ampliamento o rinnovo delle stesse. \"Altrimenti sarebbe pura utopia raggiungere gli obiettivi energetici\", ha motivato Nicolo Paganini (Centro/SG).</p><p>Questo voto è stato etichettato da sinistra ed ecologisti come il superamento di una linea rossa. Nadine Masshardt (PS/BE) lo ha definito un \"attacco inutile alla protezione delle acque e alla biodiversità\", mentre per Christophe Clivaz (Verdi/VS) tale decisione è \"inaccettabile\" e rischia di portare a un referendum degli ambientalisti, potenzialmente in grado di far deragliare l'intero progetto.</p><p> </p><p>Obiettivi più ambiziosi</p><p>I deputati si sono invece tacitamente allineati ai \"senatori\" riguardo agli obiettivi per la produzione annuale di elettricità da fonti pulite (esclusa l'energia idroelettrica), che dovrebbe quindi raggiungere i 35'000 gigawattora (GWh) nel 2035 e i 45'000 GWh nel 2050. Nel suo progetto originale, il Consiglio federale aveva fissato valori meno ambiziosi (17'000 GWh e 39'000 GWh).</p><p>Anche circa l'idroelettrico, il plenum ha avvallato quanto votato dagli Stati. Si punta dunque a una produzione annuale netta di 37'900 GWh (al posto dei 37'400 GWh stabiliti dal governo) entro il 2035 e di 39'200 GWh (al posto di 38'600 GWh) per il 2050. UDC e Centro avrebbero voluto alzare ulteriormente l'asticella, ma hanno fallito.</p><p> </p><p>Rösti contro la \"sua\" minoranza</p><p>Oltre a ciò, i consiglieri nazionali hanno deciso che l'importazione netta di elettricità nel semestre invernale - che va dal 1° di ottobre al 31 marzo - non potrà superare il 20% del consumo finale medio sull'arco di tre anni. L'altro ramo del Parlamento, invece di una quota, aveva suggerito di fissare un valore indicativo assoluto da non oltrepassare (5 terawattora, ossia 5000 gigawattora).</p><p>Trattando questo punto il consigliere federale Albert Rösti, presente in aula, è stato protagonista di un siparietto. Il ministro bernese, non senza un filo d'imbarazzo, ha dovuto infatti esprimersi contro una minoranza che porta il suo nome (retaggio di quando era al Nazionale) e che voleva seguire la proposta degli Stati.</p><p>La Camera del popolo si è allineata sia al governo sia ai \"senatori\" sugli obiettivi di riduzione dei consumi individuali. Quello medio annuo pro capite di energia dovrà scendere, rispetto al 2000, del 43% entro il 2035 e del 53% entro il 2050, mentre quello di elettricità del 13% e del 5%.</p><p> </p><p>Entrata in materia non combattuta</p><p>Prima della discussione di dettaglio, il progetto non ha riscontrato opposizioni in fase di entrata in materia. Nonostante le posizioni diverse fra gli schieramenti, il plenum concorda infatti che sia necessario agire sul tema.</p><p>\"Non è più tempo di tergiversare\", ha detto Jacques Bourgeois (PLR/FR), chiedendo però \"soluzioni pragmatiche\". \"Raccomandiamo l'entrata in materia, ma il progetto avrà successo solo con delle modifiche\", ha dichiarato dal canto suo Christian Imark (UDC/SO), alludendo per esempio alla volontà del suo partito di abolire il divieto assoluto per la costruzione di centrali atomiche.</p><p>La sinistra si muove invece fra la necessita di potenziare le fonti rinnovabili e quella di tutelartutelare l'nte. \"Non bisogna mietere vittime a livello di natura\", ha confermnte. \"Non bisogna mietere vittime a livello di natura\", ha confermato Bastien Girod (Verdi/ZH). \"Dobbiamo liberarci dalla dipendenza delle energie fossili e per farlo è opportuno puntare sullo sviluppo delle infrastrutture non solo nelle zone di campagna e montagna, ma anche in quelle popolate\", gli ha dato man forte Christine Bulliard-Marbach (Centro/FR).</p><p> </p><p>Notizia ATS</p><p><b>Dibattito al Consiglio nazionale, 14.03.2023</b></p><p><b>Pannelli solari, no a obbligo per edifici esistenti</b></p><p><b>L'offensiva solare va estesa, ma non deve riguardare gli edifici già esistenti. Lo ha stabilito oggi il Consiglio nazionale, proseguendo l'esame della Legge federale su un approvvigionamento elettrico sicuro con le energie rinnovabili. Il dibattito, iniziato ieri, continuerà domani.</b></p><p>Vista la mole mastodontica del dossier, il calendario prevede infatti che le discussioni siano spalmate su tre giorni. L'atto mantello, già approvato dal Consiglio degli Stati lo scorso settembre, riunisce le revisioni di varie leggi. Punta a garantire la fornitura di elettricità a lungo termine, evitando penurie e conseguenti blackout tramite il potenziamento della produzione di corrente \"verde\", così da ridurre la dipendenza dall'estero, specie in inverno.</p><p>Dopo le prime decisioni cadute ieri, che hanno riguardato ad esempio la tutela assoluta di biotopi e riserve di uccelli, la sospensione delle disposizioni attuali sui deflussi residuali minimi e gli obiettivi futuri per la produzione di elettricità da fonti pulite, in mattinata il plenum ha affrontato il capitolo edifici.</p><p> </p><p>Costruzioni nuove e rinnovamenti</p><p>Riguardo all'applicazione di pannelli solari sugli immobili, la Camera del popolo ha scelto una via di mezzo, proposta da Jacqueline de Quattro (PLR/VD). Questi dovranno essere installati sulle costruzioni nuove e in caso di rinnovamenti importanti. La commissione preparatoria avrebbe voluto estendere l'imposizione anche agli edifici già esistenti con una superficie superiore a 300 metri quadrati (fatto eccetto per quelli abitativi), ma è stata sconfitta per 159 a 32.</p><p>La destra - come governo e Stati - puntava invece a confermare il diritto vigente, che prevede impianti solari unicamente per gli stabili nuovi con una superficie determinante di oltre 300 metri quadrati. \"Economia e proprietari non vogliono troppi obblighi, sarebbe controproducente e costoso\", ha avvertito Christian Imark (UDC/SO), mentre il consigliere federale Albert Rösti, presente in aula, si è detto preoccupato del giudizio popolare su questo punto in un eventuale scrutinio federale. Al voto la soluzione de Quattro si è però imposta ancora (103 a 87).</p><p>Un'altra minoranza, di stampo ecologista, avrebbe al contrario preferito spingersi più in là e veder sorgere i pannelli sui tetti o le facciate di tutti gli edifici, sia nuovi sia esistenti, ma a sua volta non ha avuto chance in fase di votazione. \"C'è molto potenziale in questo ambito\", ha cercato di convincere i colleghi Kurt Egger (Verdi/TG).</p><p> </p><p>Confederazione e Cantoni da esempio</p><p>Inoltre, visto che Confederazione e Cantoni dovranno assumere un ruolo esemplare in materia di efficacia energetica, saranno dotati di pannelli gli spazi che vi si prestano delle infrastrutture dell'Amministrazione federale e delle imprese parastatali. L'esecutivo disciplinerà le eccezioni.</p><p>Il Nazionale intende poi coprire entro il 2030 con tetti dotati di impianti in grado di sfruttare l'energia del Sole i nuovi parcheggi all'aperto permanenti di grandi dimensioni (più di 250 metri quadrati). Ha sostenuto così una proposta di Lorenz Hess (Centro/BE).</p><p>Ulteriori provvedimenti riguardanti il miglioramento dell'efficienza sono invece stati respinti, come già successo durante il passaggio del dossier agli Stati. Niente da fare dunque per l'obbligo di sostituire i riscaldamenti e i boiler elettrici che la sinistra voleva inserire nella legge, così come per quello di installare sistemi intelligenti di controllo del riscaldamento nelle residenze di vacanza, perorato dalla maggioranza della commissione ma murato (per 102 a 90) dal campo borghese.</p><p> </p><p>Progetti prioritari</p><p>Tra le decisioni successive, il plenum, come gli Stati, ha dato la priorità a 15 progetti di centrali idroelettriche già definiti nel quadro dell'espansione delle fonti energetiche indigene. Fra questi figura l'innalzamento della diga del Lago del Sambuco con l'annesso l'ampliamento della centrale di Peccia, sul territorio del comune di Lavizzara.</p><p>Per assicurare che vengano portati a termine il più rapidamente possibile, le procedure saranno accelerate. L'interesse alla realizzazione avrà fondamentalmente la precedenza su altri di importanza nazionale. L'obiettivo di tutto ciò è rafforzare la sicurezza dell'approvvigionamento durante la stagione invernale: entro il 2040 bisognerà aumentare la produzione di corrente da rinnovabili di almeno 6 terawattora.</p><p>Sarà inoltre creata una base legale per una riserva di energia. I gestori di centrali idroelettriche ad accumulazione di grandi dimensioni saranno obbligati a partecipare alla sua costituzione.</p><p>Altro tema abbordato è stato quello del mercato dell'elettricità: sul tavolo c'era una proposta di apertura completa, che però, imitando quanto già fatto dai \"senatori\", i deputati hanno scartato. Solo i consumatori finali con un consumo annuo superiore a 100 megawattora continueranno quindi ad aver accesso al libero mercato. Un'estensione di tale diritto a tutti, che compariva nel disegno originale del Consiglio federale, è stata sostenuta unicamente dal PLR.</p><p> </p><p>Notizia ATS</p><p><b>Dibattito al Consiglio nazionale, 15.03.2023</b></p><p><b>Ok legge energie rinnovabili, nessuno spiraglio per nucleare</b></p><p><b>La costruzione di nuove centrali nucleari in Svizzera rimarrà vietata. Lo ha deciso oggi il Consiglio nazionale durante l'ultimo giorno di dibattiti riguardanti la Legge federale su un approvvigionamento elettrico sicuro con le energie rinnovabili. Nella votazione d'insieme, l'oggetto è stato accettato per 104 voti a 54 (33 astenuti). Il dossier torna al Consiglio degli Stati per l'esame delle numerose divergenze.</b></p><p>Iniziata lunedì, la discussione sul mastodontico dossier - volto a potenziare la produzione di corrente \"verde\" per ridurre la dipendenza dall'estero, specie in inverno - è stata spalmata su tre giorni. Il progetto punta a garantire la fornitura di elettricità a lungo termine, evitando penurie e conseguenti blackout. Al voto finale, l'UDC si è espressa contro, mentre i Verdi hanno scelto la strada dell'astensione.</p><p>L'atto mantello, già approvato dagli Stati lo scorso settembre, riunisce le revisioni di varie leggi. In mattinata, in aula si è parlato in particolare di nucleare. Secondo il diritto attuale, che sia il governo sia i \"senatori\" non volevano ritoccare, è vietato rilasciare autorizzazioni di massima per nuovi impianti.</p><p> </p><p>UDC isolata su atomo</p><p>Rispolverando un suo vecchio cavallo di battaglia, l'UDC ha tentato di intaccare questo divieto assoluto, ma si è trovata senza sorprese isolata e in inferiorità numerica. Le proposte di minoranza presentate dal partito sono tutte state rispedite chiaramente al mittente.</p><p>I democentristi hanno provato invano a fare breccia con diverse formulazioni. Una prima minoranza puntava a un'autorizzazione con procedura semplificata per nuovi impianti su siti esistenti, un'altra a inserire nella legge la possibilità di permettere la realizzazione di centrali a partire dalla terza generazione, un'altra ancora a escludere dall'interdizione quelle intrinsecamente sicure e una quarta a escludere quelle la cui frequenza di danneggiamento del nocciolo rispetta il valore limite di 1 ogni 100'000 anni di esercizio.</p><p> </p><p>Pareri agli antipodi</p><p>\"Il nucleare non è un capriccio o una moda, è un bisogno impellente che non deve spaventare\", ha detto Pierre-André Page (UDC/FR). \"Mettete da parte le ideologie, non perdete questa occasione di porre fine alla crisi energetica\", ha aggiunto rivolto ai colleghi Michael Graber (UDC/VS).</p><p>\"Questa fonte non è la soluzione, bensì il problema\", ha replicato Delphine Klopfenstein Broggini (Verdi/GE), citando \"gli incidenti che si verificano mensilmente\" negli impianti elvetici. \"Si tratta di un cattivo investimento\", ha tagliato corto la consigliera nazionale ecologista. \"Non è vero che permetterebbe di essere indipendenti, non ci sono miniere di uranio nel nostro Paese\", ha rincarato la dose Baptiste Hurni (PS/NE). \"Nella legge si parla di promozione delle rinnovabili, cosa c'entra con questo il nucleare?\", si è dal canto suo chiesto Stefan Müller-Altermatt (Centro/SO).</p><p> </p><p>Magari in futuro</p><p>Stando a Susanne Vincenz-Stauffacher (PLR/SG), ora non è il momento giusto di rilanciare il dibattito sul tema. Il discorso potrebbe eventualmente essere diverso in futuro, con l'avvento di tecnologie di quarta generazione, ha precisato la sangallese. Proprio pensando ai progressi della tecnica in un domani, Christian Wasserfallen (PLR/BE) ha depositato una proposta con l'intento di non chiudere del tutto la porta a nuove centrali. Nemmeno tale rivendicazione ha però fatto abbastanza proseliti.</p><p>Malgrado in passato, prima di entrare nell'esecutivo, non abbia certo fatto mistero di essere un sostenitore dell'atomo, dovendo indossare le vesti di rappresentante del governo in aula il consigliere federale Albert Rösti ha raccomandato di respingere tutte le minoranze pro nucleare. \"In questa circostanza bisogna concentrarsi sull'ampliamento delle rinnovabili\", ha rapidamente liquidato la questione il ministro.</p><p> </p><p>Disattivazione</p><p>Per quanto riguarda la disattivazione delle centrali, la Camera del popolo ha bocciato anche altre due minoranze. Una, ancora proveniente dall'UDC, voleva che gli impianti esistenti potessero essere messi fuori esercizio solo in caso di produzione di elettricità sostitutiva garantita in ogni stagione e in ogni fascia mediante corrente prodotta in Svizzera.</p><p>Una seconda, patrocinata questa volta dal campo rosso-verde, mirava a fissare un calendario per lo spegnimento delle strutture al momento attive nella Confederazione: al più tardi nel 2027 per Beznau I e II, nel 2032 per Gösgen e nel 2037 per Leibstadt.</p><p> </p><p>Solare ed eolico</p><p>Per quel che concerne sempre l'ultimo \"blocco\" del dibattito, il Nazionale ha inoltre deciso di disciplinare le condizioni per la costruzione di impianti solari al di fuori delle zone edificabili. Ad esempio, all'interno di aree agricole essi non potranno pregiudicare gli interessi dei contadini, a meno di non essere utili alla sperimentazione o alla ricerca agricole.</p><p>Dal canto loro, i parchi eolici saranno da considerarsi vincolati all'ubicazione se provvisti almeno di vie di collegamento stradale rudimentali.</p><p> </p><p><b>Comunicato stampa della commissione dell'ambiente, della pianificazione del territorio e dell'energia del Consiglio degli Stati del 12.05.2023</b></p><p><b>La Commissione dell'energia del Consiglio degli Stati chiede che le disposizioni concernenti i deflussi residuali rimangano in vigore senza limitazioni. In compenso, la Commissione è favorevole ad aree in cui l'utilizzo dell'energia solare e di quella eolica ha la priorità su altri interessi. Rifiuta nuovi obblighi per impianti solari sugli edifici, ma i parcheggi dovrebbero essere coperti con pannelli solari.</b></p><p>Nel corso di intense discussioni la Commissione dell'energia del Consiglio degli Stati si è occupata delle divergenze concernenti la legge federale su un approvvigionamento elettrico sicuro con le energie rinnovabili (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210047\">21.047</a>). In numerosi punti presenta nuove proposte per trovare un giusto equilibrio tra gli interessi di protezione e quelli di utilizzo e giungere così a un progetto ampiamente condiviso. Con 8 voti contro 5 la Commissione chiede lo stralcio dell'articolo che sospende le prescrizioni in materia di deflussi residuali per le centrali idroelettriche esistenti, come deciso dal Consiglio nazionale. A suo avviso, la disposizione proposta è discutibile sotto il profilo costituzionale. Inoltre, rimane tempo sufficiente per trovare una soluzione equilibrata alle incombenti perdite di produzione nelle centrali idroelettriche esistenti. Una minoranza vorrebbe che si seguisse il Consiglio nazionale, perché senza mantenere interamente l'attuale produzione di energia elettrica ottenuta con lo sfruttamento della forza idrica, non è possibile raggiungere l'auspicato potenziamento delle energie rinnovabili.</p><p>La Commissione si esprime inoltre a favore della delimitazione nei piani direttori cantonali di aree idonee allo sfruttamento dell'energia solare e di quella eolica. In tale pianificazione si deve tenere conto anche di interessi di protezione. Nelle aree definite deve valere che il fabbisogno di impianti per l'utilizzo di energie rinnovabili è comprovato e gli impianti sono vincolati all'ubicazione. Inoltre, in una ponderazione degli interessi devono, in linea di principio, prevalere su altri interessi nazionali. La condizione è che gli impianti non vengano realizzati all'interno di oggetti d'inventario ai sensi dell'articolo 5 LPN. Inoltre, il progetto \"Chlus\" dovrebbe beneficiare delle stesse agevolazioni che i 15 progetti selezionati della produzione di energia elettrica a partire da impianti idroelettrici ad accumulazione. Una minoranza si oppone a tale aggiunta.</p><p> </p><p><b>Informazioni</b></p><p>Sébastien Rey, segretario della commissione,</p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Approvvigionamento elettrico sicuro con le energie rinnovabili. Legge federale"
}