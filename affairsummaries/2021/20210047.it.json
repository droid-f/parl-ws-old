{
  "id": 20210047,
  "updated": "2023-01-19T12:26:19Z",
  "description": "Messaggio del 18 giugno 2021 concernente la legge federale su un approvvigionamento elettrico sicuro con le energie rinnovabili",
  "formattedId": "21.047",
  "initialSituation": "<p><b>Comunicato stampa del Consiglio federale del 18.06.2021</b></p><p><b>Il Consiglio federale adotta il messaggio concernente la legge federale su un approvvigionamento elettrico sicuro con le energie rinnovabili </b></p><p><b>Nella sua seduta del 18 giugno 2021 il Consiglio federale ha adottato il messaggio concernente la legge federale su un approvvigionamento elettrico sicuro con le energie rinnovabili. Con questo progetto, che comprende la revisione della legge sull'energia e della legge sull'approvvigionamento elettrico, il Collegio intende rafforzare il potenziamento delle energie rinnovabili indigene e la sicurezza di approvvigionamento in Svizzera, in particolare anche nei mesi invernali. </b></p><p>Per raggiungere gli obiettivi della Strategia energetica 2050 e della strategia climatica della Svizzera a lungo termine, serve un'ampia elettrificazione dei settori trasporti e calore. A tale proposito è necessario un forte e tempestivo potenziamento della produzione indigena di elettricità da fonti rinnovabili. La sicurezza di approvvigionamento e della rete deve inoltre essere incrementata con ulteriori misure specifiche. Con la legge federale su un approvvigionamento elettrico sicuro con le energie rinnovabili, il Consiglio federale propone le modifiche della legge sull'energia e della legge sull'approvvigionamento elettrico necessarie a tale scopo e istituisce un quadro giuridico che garantisce sicurezza pianificatoria e incentivi agli investimenti per il potenziamento della produzione di elettricità da energie rinnovabili e alla loro integrazione nel mercato.</p><p> </p><p>Principali contenuti del progetto</p><p> </p><p>Obiettivi: in futuro la legge sull'energia comprenderà obiettivi vincolanti per gli anni 2035 e 2050. Gli obiettivi definiscono l'auspicato potenziamento della forza idrica e delle altre energie rinnovabili nonché la riduzione del consumo di energia ed elettricità pro capite. In tal modo la legge risulterà maggiormente orientata agli obiettivi della sicurezza di approvvigionamento e della politica climatica, creando la necessaria sicurezza pianificatoria per gli investimenti. </p><p> </p><p>Strumenti di promozione: gli attuali strumenti di promozione per la produzione di energia elettrica da fonti rinnovabili giungono a termine alla fine del 2022 e nel 2030. Con questo progetto di legge, gli strumenti di promozione sono prorogati fino al 2035, in linea con l'obiettivo del 2035 fissato nella legge, e strutturati in modo più aderente al mercato. Ad esempio i grandi impianti fotovoltaici saranno sostenuti attraverso gare pubbliche. Il sistema di rimunerazione per l'immissione di elettricità giunge a termine, come previsto, e viene sostituito da contributi d'investimento. Ciò consentirà di ridurre l'onere amministrativo e di incrementare la produzione per ogni franco investito. Per i grandi impianti idroelettrici saranno a disposizione più mezzi finanziari. Il finanziamento degli strumenti di promozione si baserà anche in futuro su un supplemento rete pari a 2,3 centesimi/chilowattora. Il supplemento rimane invariato ma, proporzionalmente, verrà riscosso per un periodo più lungo.</p><p> </p><p>Sicurezza di approvvigionamento a più lungo termine in inverno: anche dopo l'abbandono del nucleare deve essere garantita l'autosufficienza dell'approvvigionamento in Svizzera. Per raggiungere questo obiettivo, è necessario oltre all'aumento mirato della produzione di elettricità rinnovabile (valore da raggiungere entro il 2050: 39 TWh) già entro il 2040 anche un incremento di 2 TWh della produzione di elettricità neutrale sotto il profilo climatico, a cui si possa fare capo in modo sicuro anche in inverno. Il Consiglio federale intende finanziare questi tipi di impianti, in via prioritaria i grandi impianti ad accumulazione, attraverso un \"supplemento invernale\". Nella legge sull'approvvigionamento elettrico tale supplemento è già contemplato e serve a prevenire eventuali lacune nella sicurezza di approvvigionamento. A questo riguardo verrà riscosso dai consumatori un importo massimo di 0,2 centesimi/chilowattora. Inoltre verrà istituita una riserva strategica che, in aggiunta ai meccanismi del mercato elettrico, garantirà sufficiente disponibilità di energia anche verso la fine dell'inverno. Oltre a ciò, anche il rapido incremento delle energie rinnovabili contribuirà in misura crescente alla sicurezza di approvvigionamento a lungo termine anche nei mesi invernali.</p><p> </p><p>Apertura del mercato elettrico: l'apertura totale del mercato elettrico rafforza la produzione di elettricità a partire dalle fonti rinnovabili. Essa consente modelli commerciali innovativi (a es. comunità energetiche), vietati nell'attuale regime di monopolio, integrando così meglio l'elettricità rinnovabile nel mercato. I consumatori finali che producono la propria elettricità (cosiddetti prosumer), i produttori e i fornitori di energia elettrica ottengono così delle libertà importanti sotto il profilo economico. Al fine di proteggere i piccoli consumatori, come le economie domestiche, da abusi di prezzo, anche in futuro verrà mantenuto il regime del servizio universale. In esso sarà offerto un prodotto elettrico composto esclusivamente da energia rinnovabile indigena.</p><p> </p><p>Regolazione delle reti, dati e metrologia: l'utilizzazione e il potenziamento delle reti elettriche deve diventare più efficiente sotto il profilo dei costi. A riguardo, il Consiglio federale crea le basi legali affinché i consumatori finali e i gestori di impianti di stoccaggio possano sfruttare la propria flessibilità al servizio del sistema, e provvede a un sistema tariffario basato sul principio di causalità. Vengono inoltre creati un quadro normativo per lo scambio e la protezione dei dati e un'infrastruttura nazionale dei dati energetici comprendente un data hub. Infine nel settore della metrologia vengono chiarite le responsabilità e le libertà di scelta previste dalla legge.</p><p> </p><p>Garanzia della sicurezza di approvvigionamento a breve termine</p><p>Vista l'interruzione dei negoziati relativi alla stipula di un accordo istituzionale con l'UE, probabilmente anche l'accordo sull'energia elettrica non potrà più essere concluso in tempo utile. Il Consiglio federale ha incaricato il DATEC, in collaborazione con la Commissione federale dell'energia elettrica (ElCom), e con il coinvolgimento della Società nazionale di rete Swissgrid, di analizzare le conseguenze a breve e medio termine per la sicurezza di approvvigionamento e la stabilità della rete. Inoltre, il DATEC e la ElCom stanno già esaminando possibili misure supplementari per garantire la sicurezza dell'approvvigionamento a breve termine. Il DATEC riferirà in merito al Consiglio federale verso la fine dell'anno.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 18 giugno 2021 concernente la legge federale su un approvvigionamento elettrico sicuro con le energie rinnovabili"
    },
    {
      "number": 1,
      "resolutions": [
        {
          "council": 2,
          "date": "2022-09-29T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale su un approvvigionamento elettrico sicuro con le energie rinnovabili (Modifica della legge sull’energia e della legge sull’approvvigionamento elettrico)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 22.09.2022</b></p><p><b>Rinnovabili, potenziamento nel rispetto della natura</b></p><p><b>La produzione di corrente \"verde\" va senz'altro potenziata per ridurre la dipendenza dall'estero e rispettare gli obiettivi climatici, ma non a scapito della protezione della natura e del paesaggio. Le grandi installazioni rivestiranno tuttavia un interesse nazionale e potranno essere realizzate mediante procedure accelerate.</b></p><p>Lo ha deciso oggi, nel corso di un lungo dibattito che si concluderà solo la settimana prossima, il Consiglio degli Stati, giudicando anticostituzionale, e politicamente esplosivo, il progetto della sua commissione volto a subordinare le disposizioni sulla protezione delle acque e del paesaggio alla realizzazione in queste aree di dighe o altri impianti per la produzione di energia pulita.</p><p>Su questo aspetto centrale della Legge federale sull'approvvigionamento elettrico sicuro con le energie rinnovabili, sottoposta oggi all'attenzione dei \"senatori\", l'ha quindi spuntata la consigliera federale Simonetta Sommaruga, secondo cui la commissione è andata troppo lontano nella sua volontà di agevolare la costruzione di impianti per la produzione di corrente pulita.</p><p>Un aggiunta che non avrebbe alcuna possibilità di riuscita davanti al popolo, ha sottolineato la ministra dell'energia, sostenuta dal campo rosso-verde al quale si sono aggiunti diversi senatori del PLR e del Centro, preoccupati per una legge che farebbe a pezzi disposizioni legali ancorate nella Costituzione federale frutto di faticosi compromessi, come nel caso dei deflussi minimi, importanti per la fauna acquatica e per la \"lobby\" dei pescatori che su questo aspetto in passato aveva lanciato un'iniziativa popolare (iniziativa \"Acqua Viva\" poi ritirata a favore di un controprogetto indiretto).</p><p>Un elemento, quest'ultimo, evocato anche da Lisa Mazzone (Verdi/GE), che ha deplorato l'obiettivo di realizzare dighe, dallo scarso rendimento, in zone protette quando invece varrebbe la pena puntare maggiormente sul solare, sfruttando le superfici degli edifici.</p><p>Secondo Ruedi Noser (PLR/ZH), tuttavia, per raggiungere gli obiettivi posti dalla commissione circa la produzione di energia verde - quasi il doppio di quelli fissati dal Consiglio federale - l'incremento di corrente prodotta dalle centrali idroelettriche è indispensabile. Da solo il solare non basterà poiché troppo condizionato dalle stagioni: in inverno la produzione cala fortemente.</p><p> </p><p>Gli obiettivi di produzione</p><p>Prima di questo voto, il plenum ha fissato i nuovi valori riguardanti la produzione di corrente da energie rinnovabili. Benché alcune minoranze volessero rivederli al ribasso - o non fissarli del tutto come l'UDC - la maggioranza ha optato per i valori presentati dalla commissione preparatoria, da molto giudicati assai ambiziosi.</p><p>In futuro, la produzione annuale di elettricità da fonti pulite (esclusa l'energia idroelettrica) dovrebbe quindi raggiungere i 35'000 GWh nel 2035 e almeno 45'000 GWh nel 2050, invece di 17'000 GWh e 39'000 GWh come previsto nel progetto governativo.</p><p>Circa l'energia idroelettrica, il plenum vuole raggiungere una produzione annuale di almeno 37'900 GWh (al posto di 37'400 GWh rispetto al progetto dell'esecutivo) entro il 2035 e di almeno 39'200 GWh (al posto di 38'600 GWh) entro il 2050.</p><p>Oltre a ciò l'importazione netta di elettricità nel semestre invernale (dal primo di ottobre al 31 marzo) non potrà superare il valore indicativo di 5 TWh (mille miliardi di wattora). In caso contrario, allo scopo di aumentare la sicurezza dell'approvvigionamento, il plenum ha stabilito che l'interesse nazionale nella costruzione di impianti di energia rinnovabile abbia la precedenza su altri interessi nazionali.</p><p>Il presupposto è che gli impianti siano in gran parte neutrali dal punto di vista climatico, abbiano un alto livello di disponibilità e contribuiscano in modo significativo alla produzione di energia elettrica durante il semestre invernale. La Confederazione dovrebbe sostenere tali progetti. In questo caso, la protezione dei biotopi non sarebbe assoluta.</p><p> </p><p>Consumi individuali, maggiori risparmi</p><p>Il plenum ha anche ritoccato verso l'alto gli obiettivi di riduzione dei consumi individuali di energia. Il consumo medio annuo pro capite di energia dovrà ridursi, rispetto al 2000, del 43% entro il 2035 e del 53% entro il 2050. Il consumo medio annuo pro capite di elettricità è ridotto, rispetto al 2000, del 13% entro il 2035 e del 5% entro il 2050.</p><p>Stando alla normativa in vigore, per il consumo medio annuo pro capite di energia è perseguita, rispetto al livello del 2000, una riduzione pari al 16% entro il 2020 e al 43% entro il 2035. Per il consumo medio annuo pro capite di elettricità è perseguita, rispetto al livello del 2000, una riduzione pari al 3% entro il 2020 e al 13% entro il 2035.</p><p> </p><p>Sostegno finanziario</p><p>Allontanandosi dal disegno del Consiglio federale, i \"senatori\" hanno poi deciso di diversificare i meccanismi di sostegno finanziario. Hanno approvato i contributi agli investimenti per gli impianti idroelettrici, eolici, fotovoltaici, di biogas e geotermici, adottati nell'ottobre 2021 come parte di una soluzione transitoria.</p><p>È stato approvato anche un contributo per le centrali di cogenerazione (che sviluppano elettricità e calore assieme) poiché anche questi impianti possono contribuire alla sicurezza dell'approvvigionamento, soprattutto in inverno. Tuttavia, le centrali nucleari non beneficeranno di questo contributo se saranno ammodernate, come proposto dall'UDC. </p><p>Inoltre, per l'elettricità immessa in rete è previsto il pagamento di un premio di mercato fluttuante. Queste misure promozionali saranno finanziate dal sovrapprezzo di rete. Saranno quindi a carico di tutti i consumatori di energia elettrica. La sinistra ha cercato, invano, di aumentare il sovrapprezzo di 0,5 ct/kWh per finanziare il risanamento ecologico delle centrali elettriche. </p><p> </p><p>Notizia ATS</p><p><b>Dibattito al Consiglio degli Stati, 29.09.2022</b></p><p><b>Rinnovabili da potenziare per approvvigionamento sicuro</b></p><p><b>Dopo due giorni di intensi dibattiti, il Consiglio degli Stati ha concluso ed approvato (43 voti e una astensione) oggi la Legge federale sull'approvvigionamento elettrico sicuro con le energie rinnovabili. Il corposo dossier va al Nazionale.</b></p><p>Nonostante le diverse posizioni emerse durante i dibattiti su alcuni aspetti centrali del progetto, il plenum è stato unanime nella volontà di potenziare la produzione di corrente \"verde\" per ridurre la dipendenza dall'estero, specie in inverno, e rispettare gli obiettivi climatici. La guerra in Ucraina ha poi reso impellente rendersi il più possibile indipendenti dalle fonti fossili, e no, importate.</p><p>Nonostante il desiderio condiviso di migliorare l'approvvigionamento di energia, il plenum non ha voluto allentare le norme ambientali, subordinandole alla necessità di costruire nuovi impianti. Rimangono insomma in vigore le norme ambientali per la costruzione, l'ampliamento e il rinnovo degli impianti di produzione di energia rinnovabile. I deflussi minimi previsti dalla legge continuano ad essere applicati al rinnovo della concessione in base al diritto vigente.</p><p> </p><p>Edifici</p><p>Per quanto attiene alla giornata odierna, in merito agli edifici i Cantoni non dovranno attuare alcuna nuova misura. I provvedimenti riguardanti il miglioramento dell'efficienza energetica, come il rinnovo obbligatorio dei sistemi di riscaldamento ad elettricità o l'installazione di controlli intelligenti del riscaldamento, sono state respinti.</p><p>Circa gli immobili dell'amministrazione federale, in futuro dovranno essere installati sui tetti, o sulla facciate, impianti fotovoltaici. Ciò varrà anche per le aziende associate alla Confederazione. Spetterà al Consiglio federale regolare le eccezioni. In linea di principio, la Confederazione e i Cantoni dovranno fungere da modello circa l'efficienza energetica.</p><p> </p><p>Mercato</p><p>Altro aspetto controverso riguarda il mercato. Come già raccomandato dalla commissione preparatoria, il plenum si è espresso contro la completa apertura del mercato dell'energia elettrica proposto dal governo. Attualmente, solo i consumatori finali con acquisti superiori a 100 megawattora l'anno hanno accesso al mercato libero.</p><p>Anche nel settore della misurazione, la Commissione propone di rinunciare alla liberalizzazione. I gestori della rete di distribuzione dovrebbero continuare ad avere il monopolio in questo settore.</p><p> </p><p>Riserve energetica</p><p>Allo scopo di proteggersi da situazioni straordinarie, come quella che stiamo vivendo con il conflitto in Ucraina, ogni anno dovrà venir istituita una riserva energetica mediante una gara d'appalto.</p><p>A tale scopo sono già state adottate misure urgenti per tentare di superare questo inverno indenni o quanto meno senza eccessive ambasce. Ora, nella legge sull'approvvigionamento elettrico è stata iscritta la pertinente base legale.</p><p> </p><p>15 progetti</p><p>Allo scopo di rafforzare la sicurezza dell'approvvigionamento in inverno è necessario, secondo gli Stati, realizzare entro il 2040 un'espansione delle centrali per l'ottenimento di energia verde per almeno 6 terawattora. Di questi, almeno due terawattora dovranno essere disponibili in modo affidabile.</p><p>Il quadro giuridico esistente viene sostanzialmente mantenuto. Per l'attuazione di 15 progetti idroelettrici già definiti da una tavola rotonda, l'interesse nazionale nella realizzazione di questi impianti avrà in linea di principio la precedenza. Il Parlamento potrà prevedere ulteriori privilegi per altri progetti energetici, in particolare per gli impianti solari alpini, in una data successiva.</p><p> </p><p>Obiettivi di produzione</p><p>Il plenum ha fissato i nuovi valori riguardanti la produzione di corrente da energie rinnovabili. In futuro, la produzione annuale di elettricità da fonti pulite (esclusa l'energia idroelettrica) dovrebbe quindi raggiungere i 35'000 GWh nel 2035 e almeno 45'000 GWh nel 2050, invece di 17'000 GWh e 39'000 GWh come previsto nel progetto governativo.</p><p>Circa l'energia idroelettrica, il plenum vuole raggiungere una produzione annuale di almeno 37'900 GWh (al posto di 37'400 GWh rispetto al progetto dell'esecutivo) entro il 2035 e di almeno 39'200 GWh (al posto di 38'600 GWh) entro il 2050. Oltre a ciò l'importazione netta di elettricità nel semestre invernale (dal primo di ottobre al 31 marzo) non potrà superare il valore indicativo di 5 TWh (mille miliardi di wattora).</p><p> </p><p>Biotopi e interesse nazionale</p><p>In caso contrario, allo scopo di aumentare la sicurezza dell'approvvigionamento, il plenum ha stabilito che l'interesse nazionale nella costruzione di impianti di energia rinnovabile abbia la precedenza su altri interessi nazionali.</p><p>Il presupposto è che gli impianti siano in gran parte neutrali dal punto di vista climatico, abbiano un alto livello di disponibilità e contribuiscano in modo significativo alla produzione di energia elettrica durante il semestre invernale. La Confederazione dovrebbe sostenere tali progetti. In questo caso, la protezione dei biotopi non sarebbe assoluta.</p><p> </p><p>Consumi individuali</p><p>I \"senatori\" hanno anche ritoccato verso l'alto gli obiettivi di riduzione dei consumi individuali di energia. Il consumo medio annuo pro capite di energia dovrà ridursi, rispetto al 2000, del 43% entro il 2035 e del 53% entro il 2050. Il consumo medio annuo pro capite di elettricità è ridotto, rispetto al 2000, del 13% entro il 2035 e del 5% entro il 2050.</p><p>Stando alla normativa in vigore, per il consumo medio annuo pro capite di energia è perseguita, rispetto al livello del 2000, una riduzione pari al 16% entro il 2020 e al 43% entro il 2035. Per il consumo medio annuo pro capite di elettricità è perseguita, rispetto al livello del 2000, una riduzione pari al 3% entro il 2020 e al 13% entro il 2035.</p><p> </p><p>Sostegno finanziario</p><p>Allontanandosi dal disegno del Consiglio federale, i \"senatori\" hanno poi deciso di diversificare i meccanismi di sostegno finanziario. Hanno approvato i contributi agli investimenti per gli impianti idroelettrici, eolici, fotovoltaici, di biogas e geotermici, adottati nell'ottobre 2021 come parte di una soluzione transitoria.</p><p>È stato approvato anche un contributo per le centrali di cogenerazione (che sviluppano elettricità e calore assieme) poiché anche questi impianti possono contribuire alla sicurezza dell'approvvigionamento, soprattutto in inverno. Tuttavia, le centrali nucleari non beneficeranno di questo contributo se saranno ammodernate, come proposto dall'UDC.</p><p>Inoltre, per l'elettricità immessa in rete è previsto il pagamento di un premio di mercato fluttuante. Queste misure promozionali saranno finanziate dal sovrapprezzo di rete (2,3 cts. per KW, come oggi). Saranno quindi a carico di tutti i consumatori di energia elettrica.</p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 02.11.2022</b></p><p>La Commissione ha iniziato la deliberazione di dettaglio della revisione della legge sull'energia e della legge sull'approvvigionamento elettrico (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210047\">21.047</a>). Essa concorda con la proposta del Consiglio degli Stati di fissare obiettivi ambiziosi per il potenziamento della produzione di elettricità da fonti rinnovabili e per la riduzione del consumo. In particolare, ha accettato senza opposizione l'obiettivo di 35 TWh di produzione di elettricità da fonti rinnovabili (esclusa l'energia idroelettrica) nel 2035, che è il doppio dell'obiettivo inizialmente proposto dal Consiglio federale. Con 13 voti contro 11, la Commissione ha anche deciso di fissare un limite indicativo di importazione di elettricità per il semestre invernale pari al 20 percento della media triennale del consumo totale di elettricità. Una minoranza desidera mantenere la versione del Consiglio degli Stati, che limita le importazioni di elettricità al valore indicativo di 5 TWh. Un'altra minoranza ha proposto di rinunciare a tale disposizione. Infine, la Commissione ha deliberato sulla proposta di derogare alle norme in materia di flusso residuo e all'obbligo di conservazione in caso di ristrutturazione o espansione delle centrali idroelettriche esistenti. La maggioranza ha respinto questa proposta con 12 voti contro 11, ma una minoranza auspica mantenerla. Inoltre, la Commissione ha deciso di non includere nel progetto di legge<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220461\">22.461</a> la realizzazione di progetti idroelettrici, in particolare il progetto \"Trift\". La Commissione incorporerà le sue preoccupazioni in merito alle condizioni quadro per l'energia idroelettrica nell'oggetto concernente legge federale su un approvvigionamento elettrico sicuro con le energie rinnovabili (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210047\">21.047</a>). </p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 26.01.2023</b></p><p>La Commissione federale dell'energia del Consiglio nazionale ha definito le condizioni quadro per gli impianti idroelettrici, eolici e fotovoltaici d'importanza nazionale ed elaborato una soluzione di compromesso in considerazione degli interessi di protezione e degli interessi di utilizzazione. Chiede inoltre che sia introdotto l'obbligo di installare pannelli solari in tutte le nuove costruzioni e - con determinate limitazioni - negli edifici esistenti.</p><p>La Commissione dell'ambiente, dell'energia e della pianificazione del territorio del Consiglio nazionale ha proseguito le deliberazioni sulla legge federale sull'approvvigionamento elettrico sicuro con le energie rinnovabili (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210047\">21.047</a>). Al centro della discussione vi è stato l'interesse nazionale all'utilizzazione delle energie rinnovabili. In futuro anche gli impianti fotovoltaici, eolici e ad acqua fluente saranno d'interesse nazionale a partire da determinate dimensioni, segnatamente ai sensi della legge sulla protezione della natura e del patrimonio culturale. I Cantoni avranno l'incarico di definire nei loro piani direttori aree appropriate anche per gli impianti a energia solare considerati di interesse nazionale come già avviene per la produzione di energia idroelettrica ed eolica (16 voti contro 8 e 1 astensione). La produzione di elettricità in inverno deve costituire un ulteriore criterio per il riconoscimento di un interesse nazionaleAllineandosi alla decisione del Consiglio degli Stati, la Commissione ha deciso, con 12 voti contro 11, che il Consiglio federale dovrà riconoscere un interesse nazionale anche nel caso di impianti di minore importanza qualora gli obiettivi di sviluppo delle energie rinnovabili non siano raggiunti.</p><p> </p><p>Compromesso tra interessi di utilizzazione e interessi di protezione</p><p>Scostandosi dalla Camera prioritaria, la Commissione ha deciso, con 17 voti contro 6 e 1 astensione, che gli impianti per l'utilizzazione di energie rinnovabili devono rimanere esclusi nei biotopi d'importanza nazionale nonché nelle riserve di uccelli acquatici e migratori. Con 18 voti contro 6 la Commissione ha inoltre deciso che, a tale riguardo, i nuovi margini proglaciali e le pianure alluvionali alpine dovrebbero costituire un'eccezione e la loro utilizzazione andrebbe di principio considerata. Lo stesso deve valere per gli impianti inerenti al risanamento ecologico delle acque qualora vi fosse un valore aggiunto dal profilo ecologico. Una minoranza respinge questa eccezione sottolineando il valore di tali superfici. Con 12 voti contro 8 la Commissione si è espressa in favore della possibilità di esigere misure adeguate di protezione, sostituzione e ripristino qualora un oggetto dell'inventario sia interessato secondo la legge sulla protezione della natura e del patrimonio culturale.</p><p> </p><p>Energia solare nel settore degli edifici</p><p>Con 13 voti contro 9 e 1 astensione, la Commissione è favorevole a un obbligo di installare pannelli solari nel settore degli edifici. Tale obbligo interessa sia le nuove costruzioni sia le trasformazioni e riattazioni di ampia portata di edifici esistenti. Entro il 2032 anche le costruzioni esistenti con una superficie superiore a 300 m2 dovranno essere munite di impianti solari ad eccezione degli stabili abitativi. Una minoranza respinge questa misura. Con 12 voti contro 10 e 1 astensione, la Commissione ha inoltre deciso che, entro il 2035, anche le aree di parcheggio con una superficie di oltre 250 m2 dovranno essere munite di tettoie solari attive. Una minoranza propone di respingere questa disposizione. Ai fini dell'efficienza energetica, entro il 2035 le case di vacanza dovranno essere munite di impianti intelligenti di controllo del riscaldamento. Diverse minoranze chiedono ulteriori misure di efficienza energetica nel settore degli edifici quali un obbligo di sostituzione dei sistemi di riscaldamento elettrici a resistenza o l'obbligo di una gestione energetica efficiente per i grandi edifici.</p><p> </p><p>Sicurezza di approvvigionamento in inverno</p><p>Come già il Consiglio degli Stati, la Commissione si è espressa a favore di un incremento della produzione di energie rinnovabili di 6 TWh entro il 2040 al fine di rafforzare la sicurezza dell'approvvigionamento nella stagione invernale. Con 23 voti contro 0 e 1 astensione ha inoltre deciso che tale incremento andrà raggiunto anzitutto mediante l'attuazione dei 15 progetti idroelettrici già definiti in una tavola rotonda e mediante impianti di energia solare ed eolica d'interesse nazionale. La Commissione deciderà nella sua prossima riunione quali saranno concretamente le condizioni quadro in ambito pianificatorio e ambientale da applicare a tali impianti.</p><p> </p><p>Sostegno alle energie rinnovabili</p><p>La Commissione sostiene l'introduzione di un premio di mercato fluttuante. Tale strumento è stato introdotto dal Consiglio degli Stati per promuovere gli impianti di produzione di elettricità a partire da energie rinnovabili. La Commissione aggiunge all'elenco degli impianti suscettibili di beneficiare di tale premio gli impianti a biomassa esistenti. Essa auspica inoltre che i mezzi finanziari disponibili nel fondo di supplemento rete non vengano decurtati. Ha quindi deciso senza opposizioni di stralciare la disposizione che consente ai gestori di impianti beneficianti del premio di mercato fluttuante di trattenere dal 20 al 40 per cento della parte eccedente tra il premio del mercato di riferimento e l'aliquota di retribuzione nel trimestre invernale (da dicembre a marzo).</p><p>Due postulati inerenti alla produzione di energia idroelettrica</p><p>La Commissione ha adottato senza opposizione un primo postulato inerente alle prescrizioni sui deflussi residuali per le centrali idroelettriche (</p><p><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20233007\">23.3007</a>). In occasione del rinnovo della concessione di centrali idroelettriche, queste ultime dovranno sottostare a obblighi di manutenzione più severi per quanto riguarda i deflussi residuali rispetto al regime generalmente in vigore al momento in cui erano state costruite. Dato che numerose concessioni giungono a scadenza entro il 2050, l'UFEN ritiene che, a lungo termine, l'applicazione degli obblighi più rigorosi concernenti i deflussi residuali potrebbe comportare una perdita di produzione pari a circa 1.9 TWh all'anno. Il postulato commissionale chiede pertanto al Consiglio federale di esaminare una possibile applicazione differenziata dell'obbligo dei deflussi residuali in base al valore ecologico del tratto di corso d'acqua in cui si trova la centrale idroelettrica.</p><p>Un secondo postulato concernente l'aumento della produzione di elettricità grazie al rinnovamento o all'ampliamento delle grandi centrali idroelettriche è stato adottato all'unanimità dalla Commissione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20233006\">23.3006</a>). La stessa chiede che si analizzi in un rapporto il potenziale delle nuove apparecchiature, dell'aumento del livello di ritenuta e dell'abbassamento dei letti dei fiumi, dell'ampliamento delle gallerie o della costruzione di gallerie parallele, nonché dell'innalzamento dei muri delle dighe e della captazione di nuovi afflussi sull'intero territorio del Paese.</p><p> </p><p>Condizioni quadro in materia di pianificazione del territorio</p><p>La Commissione propone inoltre di disciplinare nella legge sulla pianificazione del territorio le condizioni per la costruzione di impianti solari su superfici libere esterne alla zona edificabile. Fuori dalla zona agricola tali impianti devono poter essere dichiarati di ubicazione vincolata in zone poco sensibili o poco esposte qualora possano essere allacciati alla rete elettrica con oneri ragionevoli. All'interno della zona agricola essi possono pregiudicare soltanto in misura lieve gli interessi dell'agricoltura, oppure devono essere destinati a scopi sperimentali o di ricerca agricola. Gli impianti a energia eolica d'interesse nazionale nelle zone boschive devono essere dichiarati di ubicazione vincolata se esiste già un'urbanizzazione primaria sul piano stradale. Inoltre sui tetti delle grandi aree di parcheggio con oltre 15 posti devono poter essere installati pannelli solari.</p><p>Per quanto concerne l'obbligo di ritiro e di rimunerazione dell'elettricità e dei gas rinnovabili per i gestori di rete, la Commissione propone diverse modifiche alla versione del Consiglio degli Stati. Con 20 voti contro 0 e 1 astensione, propone che i gestori di rete e di impianti continuino ad avere la possibilità di concordare il ritiro mediante contratto. La rimunerazione minima deve essere uniforme e basarsi sugli impianti meno costosi. Occorre rinunciare a stabilire una rimunerazione massima poiché in qualsiasi momento i gestori di impianti devono poter vendere la loro produzione anche sul mercato libero. Riguardo al gas rinnovabile la rimunerazione dev'essere stabilita in funzione del prezzo di mercato medio sull'arco di un trimestre al momento della fornitura, come avviene oggi per l'elettricità. Per gli impianti già in esercizio prima dell'entrata in vigore della modifica della legge dev'essere garantita, mediante una disposizione transitoria, una rimunerazione di 9 ct./kWh per 15 anni di esercizio.</p><p>La Commissione proseguirà i lavori relativi alla legge federale sull'approvvigionamento elettrico sicura con le energie rinnovabili nella sua prossima riunione al fine di trasmettere il progetto all'attenzione del Consiglio nazionale in vista della sessione primaverile 2023.</p><p> </p><p><b>Informazioni</b></p><p>Sébastien Rey, segretario della commissione,</p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Approvvigionamento elettrico sicuro con le energie rinnovabili. Legge federale"
}