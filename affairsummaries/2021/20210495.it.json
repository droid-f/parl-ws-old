{
  "id": 20210495,
  "updated": "2021-10-08T11:49:56Z",
  "formattedId": "21.495",
  "initialSituation": "<p>In applicazione dell'articolo 107 LParl, chiedo che la legislazione sia adattata per permettere alla Confederazione di creare un'infrastruttura digitale sovrana, in collaborazione con i Cantoni, le scuole universitarie, gli istituti di ricerca e le aziende svizzere. Obiettivo: rafforzare la cibersicurezza e la sovranità svizzera.</p><p>L'infrastruttura, che propone in particolare servizi cloud, sarà guidata dalla Confederazione che si farà carico dei costi e potrà conferire questi compiti, in tutto o in parte, a organismi pubblici, privati o misti. La Confederazione dovrà anche stabilire standard di sicurezza di governance e vigilare sulla loro applicazione in tutti i Cantoni.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CPS-CN",
            "id": 8,
            "name": "Commissione della politica di sicurezza CN"
          },
          "date": "2022-02-14T00:00:00Z",
          "text": "È dato seguito"
        }
      ],
      "text": null
    }
  ],
  "proceedings": "<p><b>Comunicato stampa della commissione della politica di sicurezza del Consiglio nazionale del 15.02.2022</b></p><p><b>La Commissione della politica di sicurezza del Consiglio nazionale (CPS-N) propone di modificare la legislazione in modo tale che la Confederazione in collaborazione con i Cantoni, le scuole universitarie, gli istituti di ricerca e le imprese svizzere possa realizzare un'infrastruttura digitale autonoma. Vanno inoltre definiti standard di sicurezza di governance. La Commissione ha dato seguito a un'iniziativa parlamentare in tal senso.</b></p><p>Vista la crescente minaccia per la cibersicurezza, la maggioranza della Commissione ritiene necessario che la Svizzera realizzi un'infrastruttura digitale autonoma, che comprenda in particolare anche i servizi di cloud. In tal modo sarebbe possibile garantire il massimo livello di sicurezza per i dati personali degni di particolare protezione. I dati devono essere inviolabili e sottostare al diritto svizzero. La maggioranza rileva che lo scopo non è quello di provvedere a una centralizzazione da parte della Confederazione. Si tratta piuttosto di attuare un progetto che coinvolga gli attori accademici, scientifici ed economici della Svizzera, ad esempio sotto forma di un partenariato pubblico-privato. Secondo la maggioranza, un tale progetto consentirebbe anche di rafforzare la collaborazione tra attori pubblici, a tutto vantaggio della cibersicurezza. Inoltre, la Confederazione dovrebbe anche definire standard per la gestione della sicurezza e assicurare che siano attuati in tutti i Cantoni. La maggioranza della Commissione è consapevole della complessità del progetto e ritiene pertanto che sia opportuno procedere a tappe nell'ambito di un'iniziativa parlamentare. Da parte sua, la minoranza ritiene invece che non sia compito dello Stato realizzare un'infrastruttura digitale. Rileva il ruolo sussidiario della Confederazione e auspica un approccio decentralizzato, come previsto nella Strategia nazionale per la protezione della Svizzera contro i cyber-rischi. Inoltre, mette in guardia su un eccessivo impegno finanziario da parte della Confederazione e sulle responsabilità per danni che ne potrebbero derivare per quest'ultima.Alla luce di queste considerazioni la CPS-N ha deciso, con 14 voti contro 10 e 0 astensioni, di dare seguito all'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210495\">21.495</a> Moret Isabelle nella prima tappa. In una seconda fase la Commissione omologa del Consiglio degli Stati esaminerà l'iniziativa (art. 109 LParl).</p><p> </p><p><b>Informazioni</b></p><p>P.-Y. Breuleux, segretario della commissione, </p><p>058 322 92 43</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Cibersicurezza. Creazione di un'infrastruttura digitale sovrana e di standard di sicurezza di governance"
}