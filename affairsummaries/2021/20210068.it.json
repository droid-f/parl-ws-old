{
  "id": 20210068,
  "updated": "2022-06-08T15:05:56Z",
  "description": "Messaggio del 24.11.2021 sulla revisione totale della legge federale concernente il sussidio alla Scuola cantonale di lingua francese in Berna",
  "formattedId": "21.068",
  "initialSituation": "<p><b>Comunicato stampa del Consiglio federale del 24.11.2021</b></p><p><b>Revisione della legge federale concernente il sussidio alla Scuola cantonale di lingua francese in Berna</b></p><p><b>Il Consiglio federale ha adottato un messaggio nel quale sottopone al Parlamento la revisione totale della legge federale concernente il sussidio alla Scuola cantonale di lingua francese in Berna. Il progetto prevede l'adeguamento della legge ai requisiti del diritto in materia di sussidi e sottolinea l'importanza di un'equa rappresentanza delle comunità linguistiche sia nell'Amministrazione federale sia nella capitale.</b></p><p>In quanto scuola dell'obbligo finanziata congiuntamente dal Cantone di Berna e dalla Confederazione, l'Ecole cantonale de langue française de Berne (ECLF) impartisce l'insegnamento in lingua francese fino al livello secondario I in una regione germanofona secondo il Plan d'études romand (PER). Dal 1960 l'ECLF permette ai figli degli impiegati dell'Amministrazione federale di essere scolarizzati in francese a Berna. Ogni anno la Confederazione versa alla scuola un sussidio di oltre un milione di franchi, che corrisponde al 25 per cento dei costi d'esercizio.</p><p>La revisione totale della legge federale concernente il sussidio alla scuola cantonale di lingua francese in Berna, che risale al 1981, si è resa necessaria per garantire la conformità con le attuali prescrizioni federali e in particolare con quelle in materia di sussidi. In linea di massima il Consiglio federale intende mantenere l'attuale importo del sussidio versato dalla Confederazione. Nella consultazione che si è tenuta dal 20 gennaio al 23 aprile 2021 la nuova legge ha raccolto vasti consensi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 24.11.2021 sulla revisione totale della legge federale concernente il sussidio alla Scuola cantonale di lingua francese in Berna"
    },
    {
      "number": 1,
      "resolutions": [
        {
          "council": 1,
          "date": "2022-03-08T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2022-06-08T00:00:00Z",
          "text": "Adesione"
        }
      ],
      "text": "Legge federale sui contributi alla Scuola cantonale di lingua francese di Berna"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 08.03.2022</b></p><p>Il Consiglio nazionale ha approvato con 165 voti a 23 una revisione della legge sul sovvenzionamento della scuola cantonale francese di Berna che dovrebbe consentire alla Confederazione di sostenere tale istituto con circa 1,3 milioni di franchi all'anno.</p><p> </p><p>Notizia ATS</p><p><b>Dibattito al Consiglio degli Stati, 08.06.2022</b></p><p><b>CSt: scuola francese di Berna, sussidi proseguiranno</b></p><p><b>Anche in futuro, la scuola cantonale di lingua francese di Berna potrà contare su un sostegno finanziario da parte della Confederazione. Dopo il Consiglio nazionale, anche il Consiglio degli Stati ha approvato oggi la revisione della pertinente legge sulle sovvenzioni a favore di questa istituzione.</b></p><p>Berna sostiene la scuola dal 1960 affinché i figli dei dipendenti dell'Amministrazione federale e delle organizzazioni legate alla Confederazione possano frequentare la scuola in francese nella Città federale, ha dichiarato a nome della commissione Benedikt Würth (Centro/SG).</p><p>La revisione mira ad allineare la legge in vigore alle attuali norme riguardanti le sovvenzioni elargite dalla Confederazione. Nella sua forma attuale, la legge comporta rischi finanziari per la Confederazione. Inoltre, si appoggia a un articolo costituzionale che non esiste più.</p><p>Il progetto non modifica l'ammontare dei contributi federali né la suddivisione dei compiti. Esso stabilisce che la Confederazione può stanziare contributi per coprire un massimo del 25% dei costi operativi annuali complessivi. Nel 2020, il contributo federale è stato di 1,3 milioni di franchi.</p><p>Istituita nel 1944, la scuola ha una lunga storia, ha dichiarato in aula il consigliere federale Guy Parmelin. Attualmente, il 17% degli studenti è figlio di dipendenti della Confederazione e il 29% è figlio di dipendenti di organizzazioni al servizio della Confederazione.</p><p>Questo istituto offre un'istruzione conforme al programma di studi francofono fino al secondario I. Rappresenta un'eccezione nel panorama scolastico bernese: è infatti l'unica scuola obbligatoria finanziata in parte dal Cantone e in parte dalla Confederazione.</p>",
  "title": "Legge federale concernente il sussidio alla Scuola cantonale di lingua francese in Berna. Revisione totale"
}