{
  "id": 20210063,
  "updated": "2022-05-02T08:56:36Z",
  "description": "Messaggio del 17 settembre 2021 concernente l’iniziativa popolare «Al massimo il 10 per cento del reddito per i premi delle casse malati (Iniziativa per premi meno onerosi)» e il controprogetto indiretto (modifica della legge sull’assicurazione malattie)",
  "formattedId": "21.063",
  "initialSituation": "<p><b>Comunicato stampa del Consiglio federale del 17.09.2021</b></p><p><b>Il Consiglio federale intende migliorare il finanziamento della riduzione dei premi dell'assicurazione malattie. Nella sua seduta del 17 settembre 2021, ha adottato e trasmesso al Parlamento il messaggio che propone di respingere l'iniziativa \"Al massimo il 10 per cento del reddito per i premi delle casse malati (Iniziativa per premi meno onerosi)\" in favore di un controprogetto indiretto. Quest'ultimo prevede di vincolare a una percentuale dei costi sanitari il contributo minimo di ogni Cantone alla riduzione dei premi.</b></p><p>L'iniziativa del Partito socialista chiede che i premi dell'assicurazione malattie obbligatoria non superino il 10 per cento del reddito disponibile. A tale scopo, l'iniziativa prevede che la Confederazione e i Cantoni contribuiscano in misura maggiore alla riduzione dei premi. La Confederazione sosterrebbe due terzi delle spese, mentre i Cantoni assumerebbero l'importo rimanente.</p><p>Il Consiglio federale è contrario all'iniziativa. Quest'ultima, infatti, esige che la Confederazione contribuisca per la maggior parte alla riduzione dei premi quando i costi sanitari sono fortemente influenzati dalle decisioni cantonali, per esempio in materia di pianificazione ospedaliera. Inoltre, l'iniziativa tiene conto unicamente del finanziamento dei premi, senza incentivare un contenimento dell'aumento dei costi sanitari.</p><p>Nel messaggio inviato al Parlamento, il Consiglio federale riconosce il problema dell'onere dei premi dell'assicurazione malattie che grava sulle economie domestiche svizzere. Fa inoltre notare che, negli ultimi anni, alcuni Cantoni non hanno aumentato il proprio contributo alla riduzione dei premi nella stessa misura della Confederazione, malgrado i costi sanitari fossero in costante aumento. Nel 2020 il contributo della Confederazione alla riduzione dei premi ammontava a 2,9 miliardi di franchi, quello dei Cantoni a 2,6 miliardi di franchi. Tuttavia, i contributi dei Cantoni sono estremamente variabili, in quanto rappresentano tra il 12 e il 67 per cento del totale.</p><p> </p><p><b>Vincolare il contributo cantonale ai costi sanitari lordi dell'assicurazione malattie obbligatoria</b></p><p>Il controprogetto del Consiglio federale chiede a ciascun Cantone di destinare alla riduzione dei premi un importo corrispondente a una percentuale minima dei costi lordi dell'assicurazione obbligatoria delle cure medico-sanitarie (AOMS) generati dagli assicurati domiciliati sul proprio territorio. La percentuale dipenderà da quanto graveranno i premi sul 40 per cento degli assicurati con il reddito minore. Il contributo federale, già vincolato ai costi, resterà invece invariato.</p><p>Se l'importo dei premi da pagare rappresentano meno del 10 per cento del reddito, la percentuale minima dei costi lordi dell'AOMS ammonta al 5 per cento; se rappresentano il 18,5 per cento o più del reddito, questa ammonta invece al 7,5 per cento, come il sussidio della Confederazione. Entro questi limiti, la percentuale minima aumenta in modo lineare. Nei primi due anni successivi all'entrata in vigore ammonta solo al 5 per cento per tutti i Cantoni.</p><p>Con il controprogetto, il Consiglio federale intende permettere di agire in modo più efficace e duraturo sull'onere finanziario rappresentato dai premi per i bilanci delle economie domestiche. Inoltre, il controprogetto incentiva i Cantoni a contenere i costi lordi dell'AOMS. Stando alle stime dell'Ufficio federale della sanità pubblica (UFSP), i costi supplementari a carico dei Cantoni generati dal controprogetto ammontano, per il 2024, a circa 600 milioni di franchi. Se l'iniziativa venisse accolta, questi costi ammonterebbero a 1,1 miliardo di franchi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 17 settembre 2021 concernente l’iniziativa popolare «Al massimo il 10 per cento del reddito per i premi delle casse malati (Iniziativa per premi meno onerosi)» e il controprogetto indiretto (modifica della legge sull’assicurazione malattie)"
    },
    {
      "number": 1,
      "resolutions": [

      ],
      "text": "Decreto federale concernente l’iniziativa popolare «Al massimo il 10 per cento del reddito per i premi delle casse malati (Iniziativa per premi meno onerosi)»"
    },
    {
      "number": 2,
      "resolutions": [

      ],
      "text": "Legge federale sull’assicurazione malattie (LAMal) (Riduzione dei premi)"
    }
  ],
  "proceedings": "<p>Corapporto della Commissione delle finanze del Consiglio nazionale </p><p><b>Comunicato stampa della commissione delle finanze del Consiglio nazionale del 25.10.2021</b></p><p>La CdF-N si è occupata dell'iniziativa popolare \"Al massimo il 10 per cento del reddito per i premi delle casse malati (Iniziativa per premi meno onerosi)\" e del controprogetto indiretto proposto dal Consiglio federale (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210063\">21.063</a> n). In un corapporto indirizzato alla Commissione della sicurezza sociale e della sanità del Consiglio nazionale (CSSS-N), la CdF-N propone con 16 voti contro 9 di respingere l'iniziativa popolare. La maggioranza della Commissione ritiene che la riduzione dei premi chiesta dall'iniziativa popolare graverebbe troppo sulle finanze della Confederazione, senza nel contempo contribuire a frenare il costante aumento dei costi della sanità. Per quanto riguarda il controprogetto indiretto, la CdF-N accoglie in generale positivamente la volontà di proporre un'alternativa all'iniziativa popolare. In questo contesto, con 14 voti contro 9 e 2 astensioni, propone alla CSSS-N di entrare in materia sul controprogetto. La Commissione si dice tuttavia insoddisfatta del contenuto di quest'ultimo, ragione per cui, con 9 voti contro 7 e 9 astensioni, propone di respingerlo nel suo tenore attuale. Invita la CSSS-N a esplorare altre soluzioni, come quella di introdurre i premi di cassa malati medi nell'indice dei prezzi al consumo.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione sicurezza sociale e della sanità del Consiglio nazionale del 14.01.2022</b></p><p>I premi di cassa malati in continuo aumento sono un problema, soprattutto per le economie domestiche con redditi medio-bassi, e occorre ora intervenire. I costi della sanità e i premi di cassa malati sono due facce della stessa medaglia. È stato questo il pensiero dominante all'inizio delle deliberazioni della CSSS-N sulle due iniziative popolari <b>Al massimo il 10 per cento del reddito per i premi delle casse malati (Iniziativa per premi meno onerosi) </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210063\">21.063</a>) e <b>Per premi più bassi - Freno ai costi nel settore sanitario (Iniziativa per un freno ai costi) </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210067\">21.067</a>) e sui relativi controprogetti indiretti presentati dal Consiglio federale. La Commissione ha dapprima sentito rappresentanti del comitato d'iniziativa, dei Cantoni, degli assicuratori e degli assicurati come pure dei fornitori di prestazioni. Ha quindi deciso di entrare in materia sui due controprogetti indiretti con rispettivamente 17 voti contro 8 e 14 voti contro 11. Considerata la stretta affinità tematica dei controprogetti, vuole esaminarli in modo coordinato, in particolare dapprima all'interno di una sottocommissione, sempre che l'Ufficio del Consiglio nazionale sia d'accordo d'istituirla. I progetti corrispondenti dovrebbero essere pronti per la sessione estiva 2022.</p><p> </p><p><b>Comunicato stampa della commissione sicurezza sociale e della sanità del Consiglio nazionale del 08.04.2022</b></p><p>La Commissione ha deliberato in prima lettura il controprogetto indiretto del Consiglio federale all'Iv. Pop. \"Al massimo il 10 per cento del reddito per i premi delle casse malati (Iniziativa per premi meno onerosi)\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210063\">21.063</a>). Secondo tali proposte provvisorie, come a sua volta proposto dal Consiglio federale la Commissione intende imporre ai Cantoni l'impiego di un importo totale minimo per la riduzione dei premi, così che per essi i costi aumenterebbero di 490 milioni di franchi. Con 14 voti contro 11, la Commissione ha respinto la proposta di finanziare separatamente le riduzioni dei premi per i beneficiari di prestazioni complementari, il che costerebbe ai Cantoni ulteriori 800 milioni di franchi e alla Confederazione 1,3 miliardi di franchi.All'unanimità, la Commissione vuole inoltre imporre ai Cantoni l'obbligo di stabilire a quale quota massima il premio può corrispondere rispetto al reddito disponibile nel proprio Cantone. Un simile obiettivo sociale garantirebbe una maggiore trasparenza. La Commissione ritiene inoltre che in tal modo i Cantoni sarebbero motivati a ridurre i costi se non fossero altrimenti in grado di rispettare il proprio obiettivo sociale.Prima di sottoporre le proprie proposte al plenum della Camera, la Commissione intende procedere a una seconda lettura nella sua prossima riunione di maggio. </p><p> </p><p><b>Informazioni</b></p><p>Boris Burri, segretario della commissione, </p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Al massimo il 10 per cento del reddito per i premi delle casse malati (Iniziativa per pre-mi meno onerosi). Iniziativa popolare e il suo controprogetto indiretto."
}