{
  "id": 20210008,
  "updated": "2021-04-15T07:53:32Z",
  "description": "Rapporto del 20 gennaio 2021 sulla politica economica esterna 2020",
  "formattedId": "21.008",
  "initialSituation": "<p><b>Comunicato stampa del Consiglio federale del 20.01.2021</b></p><p><b>Conseguenze della crisi COVID-19 per l'economia esterna svizzera </b></p><p><b>Il 20 gennaio 2021 il Consiglio federale ha adottato il rapporto sulla politica economica esterna 2020. Il rapporto di quest'anno si concentra sulle conseguenze della crisi COVID-19. </b></p><p>Nell'anno in esame l'economia esterna svizzera è stata influenzata dalle misure governative adottate a livello globale per contenere la pandemia di COVID-19. L'impatto di queste misure sull'economia mondiale e sul commercio internazionale suscita preoccupazione.</p><p>Nonostante la gravità della situazione, nel confronto internazionale la Svizzera ha finora gestito bene questa crisi dal punto di vista economico. Le misure adottate da Confederazione, Cantoni e Comuni a sostegno dell'economia interna hanno impedito un crollo ancora più massiccio. Anche in questa situazione straordinaria le catene del valore transfrontaliere, fondamentali per la Svizzera e il suo benessere, si sono dimostrate efficaci, tant'è che non si sono verificate penurie di approvvigionamento di lunga durata.</p><p>Di fronte a questa profonda crisi globale, si è potuto riscontrare quanto siano importanti per la Svizzera l'apertura dei mercati e il sistema commerciale internazionale basato su regole condivise. Tuttavia, le questioni della sicurezza dell'approvvigionamento, il ruolo e l'affidabilità delle catene del valore internazionali sono ormai oggetto di ampi dibattiti politici in tutto il mondo. I dubbi espressi sulla divisione internazionale del lavoro e sull'efficienza dei mercati aperti rispecchiano le tendenze a incoraggiare restrizioni al commercio internazionale, interventi di politica industriale e tentativi di riportare i processi produttivi transfrontalieri verso le economie nazionali o verso gruppi di società regionali.</p><p>In generale c'è motivo di temere che queste tendenze possano continuare ad affermarsi nel contesto internazionale. La crisi COVID-19, con la forte regressione dell'attività economica globale a cui si accompagna, potrebbe alimentare queste tendenze in molte regioni del mondo. Il Consiglio federale si impegna a fondo affinché le relazioni economiche internazionali, essenziali per la Svizzera, si mantengano solide anche in futuro, come è avvenuto nella situazione eccezionale dell'anno in esame.</p><p> </p><p><a  href=\"https://www.newsd.admin.ch/newsd/message/attachments/64983.pdf\">Rapporto (link)</a></p>",
  "objectives": [
    {
      "number": 0,
      "resolutions": [

      ],
      "text": "Rapporto del 20 gennaio 2021 sulla politica economica esterna 2020"
    },
    {
      "number": 0,
      "resolutions": [

      ],
      "text": "Messaggio concernente la revisione della Convenzione regionale sulle norme di origine preferenziali paneuromediterranee (Convenzione PEM), la sua applicazione bilaterale transitoria e la modifica della Convenzione AELS e di diversi accordi di libero scambio e accordi agricoli"
    },
    {
      "number": 0,
      "resolutions": [

      ],
      "text": "Appendice A. Norme di origine alternative applicabili"
    },
    {
      "number": 0,
      "resolutions": [

      ],
      "text": "Convenzione del 4 gennaio 1960 istitutiva dell’Associazione europea di libero scambio (AELS). Decisione n. 2/2019 del Consiglio recante modifica della Convenzione AELS"
    },
    {
      "number": 0,
      "resolutions": [

      ],
      "text": "Messaggio concernente l’approvazione della modifica della Lista LIX-Svizzera-Liechtenstein riguardante la carne condita"
    },
    {
      "number": 0,
      "resolutions": [

      ],
      "text": "Accordo del 9 dicembre 2019 in forma di scambio di lettere tra l’Unione europea e la Confederazione Svizzera nel quadro dei negoziati ai sensi dell’articolo XXVIII del GATT del 1994 sulla modifica delle concessioni della Svizzera all’OMC per quanto riguarda le carni insaporite"
    },
    {
      "number": 0,
      "resolutions": [

      ],
      "text": "Modifica della Lista LIX-Svizzera-Liechtenstein riguardante la carne condita"
    },
    {
      "number": 0,
      "resolutions": [

      ],
      "text": "Rapporto concernente le misure tariffali adottate nel 2020"
    },
    {
      "number": 1,
      "resolutions": [
        {
          "council": 1,
          "date": "2021-03-04T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2021-03-18T00:00:00Z",
          "text": "Adesione"
        },
        {
          "council": 2,
          "date": "2021-03-19T00:00:00Z",
          "text": "Adozione nella votazione finale"
        },
        {
          "council": 1,
          "date": "2021-03-19T00:00:00Z",
          "text": "Adozione nella votazione finale"
        }
      ],
      "text": "Decreto federale AELS per l’applicazione bilaterale transitoria della revisione della Convenzione regionale sulle norme di origine preferenziali paneuromediterranee (Convenzione PEM) e che autorizza il Consiglio federale ad approvare le modifiche di altri accordi internazionali in relazione alla Convenzione PEM"
    },
    {
      "number": 2,
      "resolutions": [
        {
          "council": 1,
          "date": "2021-03-04T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2021-03-18T00:00:00Z",
          "text": "Adesione"
        },
        {
          "council": 2,
          "date": "2021-03-19T00:00:00Z",
          "text": "Adozione nella votazione finale"
        },
        {
          "council": 1,
          "date": "2021-03-19T00:00:00Z",
          "text": "Adozione nella votazione finale"
        }
      ],
      "text": "Decreto federale che approva la modifica della Lista LIX-Svizzera-Liechtenstein riguardante la carne condita"
    },
    {
      "number": 3,
      "resolutions": [
        {
          "council": 1,
          "date": "2021-03-04T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2021-03-18T00:00:00Z",
          "text": "Adesione"
        }
      ],
      "text": "Decreto federale che approva le misure tariffali"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 04.03.2021</b></p><p>Il Consiglio nazionale ha preso atto del rapporto sulla politica economica esterna 2020. La gestione della pandemia del coronavirus è uno dei temi centrali del documento. Il crollo del prodotto interno lordo in Svizzera è stato relativamente contenuto rispetto ad altri Paesi europei, ha evidenziato il relatore commissionale Roland Fischer (PVL/LU). Ciò è dovuto alle misure adottate e agli aiuti forniti. La crisi ha anche dimostrato quanto sia importante l'accesso non discriminatorio ai mercati esteri. Altri argomenti del rapporto sono stati la cooperazione con la Cina, il commercio estero sostenibile e le relazioni con l'Unione Europea. Fischer ha criticato il fatto che sia stata accordata troppa poca attenzione all'accordo istituzionale quadro con Bruxelles: \"è un argomento molto importante sul quale sarebbe stato auspicabile avere spiegazioni più dettagliate\", ha sostenuto.</p><p><b> </b></p><p>Notizia ATS</p><p><b>Dibattito al Consiglio degli Stati, 18.03.2021</b></p><p>Il Consiglio degli Stati ha preso atto del Rapporto sulla politica economica estera 2020, anno segnato dalla pandemia. L'obiettivo principale del Consiglio federale è stato quello di mantenere le frontiere aperte durante la crisi per garantire l'approvvigionamento della Svizzera e il suo sviluppo economico. Ciò ha funzionato bene, poiché la Svizzera non ha mai avuto problemi di approvvigionamento duraturi, ha sottolineato il ministro dell'economia Guy Parmelin. I senatori hanno approvato all'unanimità tre decreti federali sugli accordi economici internazionali e le misure tariffarie doganali presi nel il 2020.</p>",
  "title": "Politica economica esterna. Rapporto 2020"
}