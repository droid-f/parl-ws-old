{
  "id": 20210067,
  "updated": "2022-04-11T07:34:45Z",
  "description": "Messaggio del 10 novembre 2021 concernente l’iniziativa popolare «Per premi più bassi – Freno ai costi nel settore sanitario (Iniziativa per un freno ai co-sti)» e il controprogetto indiretto (Modifica della legge federale sull’assicurazione malattie)",
  "formattedId": "21.067",
  "initialSituation": "<p><b>Comunicato stampa del Consiglio federale del 10.11.2021</b></p><p><b>Il Consiglio federale respinge l'iniziativa per un freno ai costi e adotta un controprogetto</b></p><p><b>Nella primavera del 2020 è stata presentata l'iniziativa popolare federale \"Per premi più bassi - Freno ai costi nel settore sanitario (Iniziativa per un freno ai costi)\", che chiede l'introduzione di un freno ai costi nel settore sanitario. Il meccanismo proposto dall'iniziativa, tuttavia, è troppo rigido, per cui il Consiglio federale la respinge. Quale controprogetto indiretto, il 10 novembre 2021 ha adottato il messaggio per la definizione di obiettivi di costo nell'assicurazione obbligatoria delle cure medico-sanitarie (AOMS). Questa misura fa parte del programma di contenimento dei costi in corso di attuazione.</b></p><p>L'iniziativa dell'Alleanza del centro intende obbligare il Consiglio federale e i Cantoni a introdurre un freno ai costi nel settore sanitario. Se due anni dopo la riuscita dell'iniziativa l'aumento dei costi per assicurato nell'assicurazione obbligatoria delle cure medico-sanitarie è superiore di oltre un quinto all'evoluzione dei salari nominali, il Consiglio federale, in collaborazione con i Cantoni, deve prendere provvedimenti per ridurre i costi, con effetto a partire dall'anno successivo. In tal modo si intende ottenere che i costi dell'AOMS evolvano conformemente all'economia nazionale e ai salari medi e i premi restino economicamente sostenibili.</p><p> </p><p>\"Iniziativa per un freno ai costi\": una regola rigida in materia di spese porta al razio-namento</p><p>Fondamentalmente, il Consiglio federale sostiene la richiesta dell'iniziativa di ridurre l'incremento dei costi nell'AOMS e l'onere che grava sui pagatori dei premi. Tuttavia, l'aggancio all'evoluzione dei salari è troppo rigido. Non viene tenuto conto di fattori come l'invecchiamento della società, il progresso della tecnica medica e la dipendenza dei salari dall'andamento congiunturale. Esiste il rischio che questa regola, a seconda della sua attuazione, porti a un razionamento delle prestazioni.</p><p> </p><p>Il controprogetto indiretto riprende le richieste dell'iniziativa</p><p>Il Consiglio federale respinge l'iniziativa e propone al Parlamento come controprogetto indiretto di prevedere la definizione di obiettivi di crescita massima dei costi nell'AOMS. Confederazione e Cantoni dovranno stabilire ogni anno qual è l'obiettivo di crescita massima dei costi da raggiungere nei singoli settori dell'AOMS, coinvolgendo gli attori responsabili della politica della sanità. Se gli obiettivi vengono superati, i partner tariffali, i Cantoni e la Confederazione sono tenuti a verificare, nel proprio ambito di competenza, se occorrono misure correttive. Queste misure possono riguardare, per esempio, l'adeguamento di tariffe o l'autorizzazione di fornitori di prestazioni.</p><p>Attualmente mancano riflessioni sistematiche sull'adeguatezza della crescita dei costi nei singoli settori dell'AOMS. La definizione di obiettivi di costo stimola la discussione sull'argomento, incrementa la trasparenza e rafforza la collaborazione tra i partner tariffali. Gli attori competenti vengono responsabilizzati e le prestazioni inutili dal punto di vista medico si riducono.</p><p>Il controprogetto indiretto del Consiglio federale tiene conto delle richieste dell'iniziativa e inoltre indica come e con quali misure sia possibile raggiungere gli obiettivi stabiliti senza razionare le prestazioni necessarie dal punto di vista medico.</p><p> </p><p>Effetto tangibile di contenimento dei costi</p><p>L'analisi d'impatto della regolamentazione (AIR) indica che con l'introduzione della definizione di obiettivi si deve presumere un effetto di contenimento dei costi chiaramente tangibile. Tuttavia, è difficile stimare le conseguenze economiche concrete, che dipendono soprattutto da come gli attori attuano le misure.</p><p> </p><p>La legge federale sull'assicurazione malattie sarà adeguata</p><p>La definizione di obiettivi di costo richiede un adeguamento della legge federale sull'assicurazione malattie (LAMal). Originariamente questa misura faceva parte del secondo pacchetto di misure nell'ambito del programma di contenimento dei costi lanciato dal Consiglio federale. È stata svincolata da questo pacchetto, che sarà trasmesso al Parlamento nel 2022, e ora funge da controprogetto all'Iniziativa per un freno ai costi dell'Alleanza del centro. In seguito ai riscontri ricevuti dalla procedura di consultazione, il progetto sugli obiettivi di costo è stato sostanzialmente rielaborato e snellito.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 10 novembre 2021 concernente l’iniziativa popolare «Per premi più bassi – Freno ai costi nel settore sanitario (Iniziativa per un freno ai co-sti)» e il controprogetto indiretto (Modifica della legge federale sull’assicurazione malattie)"
    },
    {
      "number": 1,
      "resolutions": [

      ],
      "text": "Per premi più bassi – Freno ai costi nel settore sanitario (Iniziativa per un freno ai costi)"
    },
    {
      "number": 2,
      "resolutions": [

      ],
      "text": "Legge federale sull’assicurazione malattie (LAMal) (Misure di contenimento dei costi – Definizione di obiettivi di costo)"
    }
  ],
  "proceedings": "<p><b>Comunicato stampa della commissione sicurezza sociale e della sanità del Consiglio nazionale del 08.04.2022</b></p><p><b>L'aumento dei costi nell'assicurazione malattie obbligatoria va frenato con misure concrete nelle tariffe e nelle analisi di laboratorio, ma non regolato mediante definizioni di obiettivi. In questo senso, la Commissione della sicurezza sociale e della sanità del Consiglio nazionale (CSSS-N) vuole adeguare il controprogetto indiretto all'\"Iniziativa per un freno ai costi\".</b></p><p>Con 20 voti contro 4, la Commissione propone di respingere l'iniziativa popolare \"Per premi più bassi - Freno ai costi nel settore sanitario (Iniziativa per un freno ai costi)\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210067\">21.067</a>). Essa ha sostenuto che un freno ai costi che non tiene conto né del progresso medico-tecnologico né dell'invecchiamento della popolazione è pericoloso. Per frenare l'aumento dei costi nell'assicurazione malattie obbligatoria, la Commissione punta invece su un contropropogetto indiretto, che ha poi approvato nella votazione sul complesso con 15 voti contro 10. Essa, tuttavia, non ne vuole sapere di una definizione di obiettivi per l'aumento massimo dei costi, come aveva proposto il Consiglio federale. Anche una forma semplificata di un obiettivo di costo è stata respinta dalla Commissione con 13 voti contro 11. La maggioranza temeva che l'approvvigionamento dei pazienti potesse essere pregiudicato.La Commissione propone invece una serie di provvedimenti concreti, in particolare per quanto riguarda le tariffe e le analisi di laboratorio:- Tarmed: il Consiglio federale ridurrà immediatamente le indennità in eccesso nell'obsoleta struttura tariffale Tarmed nel settore delle cure mediche ambulatoriali (13 voti contro 12). Secondo la volontà della maggioranza, tale provvedimento dovrebbe avere effetto già per la procedura di approvazione dei premi 2024, il che non sembra fattibile per la minoranza. Questa disposizione decadrebbe non appena la Tarmed sarà sostituita da una nuova struttura tariffale;- tariffe differenziate: qualora una convenzione tariffale non soddisfi più i criteri di economicità e appropriatezza e i partner tariffali non si accordino entro un anno su un adeguamento, l'autorità che approva può fissare la tariffa, stabilendo tariffe differenziate per singole voci della struttura tariffale o per gruppi di fornitori di prestazioni (15 voti contro 9). L'autorità potrebbe così, ad esempio, ridurre le tariffe per alcuni specialisti o promuovere i medici di base in alcune regioni;- libertà contrattuale nelle analisi di laboratorio: le casse malati devono rimborsare le analisi soltanto ai laboratori con i quali hanno concluso un contratto (16 voti contro 3 e 5 astensioni). I rimborsi dovrebbero essere inferiori alle tariffe stabilite dall'autorità che approva. Sono esclusi da tale norma i laboratori di studio medico.La Commissione sostiene inoltre le nuove competenze sussidiarie del Consiglio federale (art. 46a cpv. 2 e art. 49 cpv. 2bis) e intende rafforzare il principio secondo cui le cure devono essere efficaci, appropriate ed economiche (art. 32 cpv. 3 e art. 56 cpv. 5). Il progetto, per il quale sono state presentate otto proposte di minoranza, è pronto per la sessione estiva.</p><p> </p><p><b>Informazioni</b></p><p>Boris Burri, segretario della commissione, </p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Per premi più bassi – Freno ai costi nel settore sanitario (Iniziativa per un freno ai co-sti). Iniziativa popolare e controprogetto indiretto (Modifica della legge federale sull’assicurazione malattie)"
}