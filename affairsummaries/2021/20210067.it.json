{
  "id": 20210067,
  "updated": "2023-03-22T07:21:10Z",
  "description": "Messaggio del 10 novembre 2021 concernente l’iniziativa popolare «Per premi più bassi – Freno ai costi nel settore sanitario (Iniziativa per un freno ai co-sti)» e il controprogetto indiretto (Modifica della legge federale sull’assicurazione malattie)",
  "formattedId": "21.067",
  "initialSituation": "<p><b>Comunicato stampa del Consiglio federale del 10.11.2021</b></p><p><b>Il Consiglio federale respinge l'iniziativa per un freno ai costi e adotta un controprogetto</b></p><p><b>Nella primavera del 2020 è stata presentata l'iniziativa popolare federale \"Per premi più bassi - Freno ai costi nel settore sanitario (Iniziativa per un freno ai costi)\", che chiede l'introduzione di un freno ai costi nel settore sanitario. Il meccanismo proposto dall'iniziativa, tuttavia, è troppo rigido, per cui il Consiglio federale la respinge. Quale controprogetto indiretto, il 10 novembre 2021 ha adottato il messaggio per la definizione di obiettivi di costo nell'assicurazione obbligatoria delle cure medico-sanitarie (AOMS). Questa misura fa parte del programma di contenimento dei costi in corso di attuazione.</b></p><p>L'iniziativa dell'Alleanza del centro intende obbligare il Consiglio federale e i Cantoni a introdurre un freno ai costi nel settore sanitario. Se due anni dopo la riuscita dell'iniziativa l'aumento dei costi per assicurato nell'assicurazione obbligatoria delle cure medico-sanitarie è superiore di oltre un quinto all'evoluzione dei salari nominali, il Consiglio federale, in collaborazione con i Cantoni, deve prendere provvedimenti per ridurre i costi, con effetto a partire dall'anno successivo. In tal modo si intende ottenere che i costi dell'AOMS evolvano conformemente all'economia nazionale e ai salari medi e i premi restino economicamente sostenibili.</p><p> </p><p>\"Iniziativa per un freno ai costi\": una regola rigida in materia di spese porta al razio-namento</p><p>Fondamentalmente, il Consiglio federale sostiene la richiesta dell'iniziativa di ridurre l'incremento dei costi nell'AOMS e l'onere che grava sui pagatori dei premi. Tuttavia, l'aggancio all'evoluzione dei salari è troppo rigido. Non viene tenuto conto di fattori come l'invecchiamento della società, il progresso della tecnica medica e la dipendenza dei salari dall'andamento congiunturale. Esiste il rischio che questa regola, a seconda della sua attuazione, porti a un razionamento delle prestazioni.</p><p> </p><p>Il controprogetto indiretto riprende le richieste dell'iniziativa</p><p>Il Consiglio federale respinge l'iniziativa e propone al Parlamento come controprogetto indiretto di prevedere la definizione di obiettivi di crescita massima dei costi nell'AOMS. Confederazione e Cantoni dovranno stabilire ogni anno qual è l'obiettivo di crescita massima dei costi da raggiungere nei singoli settori dell'AOMS, coinvolgendo gli attori responsabili della politica della sanità. Se gli obiettivi vengono superati, i partner tariffali, i Cantoni e la Confederazione sono tenuti a verificare, nel proprio ambito di competenza, se occorrono misure correttive. Queste misure possono riguardare, per esempio, l'adeguamento di tariffe o l'autorizzazione di fornitori di prestazioni.</p><p>Attualmente mancano riflessioni sistematiche sull'adeguatezza della crescita dei costi nei singoli settori dell'AOMS. La definizione di obiettivi di costo stimola la discussione sull'argomento, incrementa la trasparenza e rafforza la collaborazione tra i partner tariffali. Gli attori competenti vengono responsabilizzati e le prestazioni inutili dal punto di vista medico si riducono.</p><p>Il controprogetto indiretto del Consiglio federale tiene conto delle richieste dell'iniziativa e inoltre indica come e con quali misure sia possibile raggiungere gli obiettivi stabiliti senza razionare le prestazioni necessarie dal punto di vista medico.</p><p> </p><p>Effetto tangibile di contenimento dei costi</p><p>L'analisi d'impatto della regolamentazione (AIR) indica che con l'introduzione della definizione di obiettivi si deve presumere un effetto di contenimento dei costi chiaramente tangibile. Tuttavia, è difficile stimare le conseguenze economiche concrete, che dipendono soprattutto da come gli attori attuano le misure.</p><p> </p><p>La legge federale sull'assicurazione malattie sarà adeguata</p><p>La definizione di obiettivi di costo richiede un adeguamento della legge federale sull'assicurazione malattie (LAMal). Originariamente questa misura faceva parte del secondo pacchetto di misure nell'ambito del programma di contenimento dei costi lanciato dal Consiglio federale. È stata svincolata da questo pacchetto, che sarà trasmesso al Parlamento nel 2022, e ora funge da controprogetto all'Iniziativa per un freno ai costi dell'Alleanza del centro. In seguito ai riscontri ricevuti dalla procedura di consultazione, il progetto sugli obiettivi di costo è stato sostanzialmente rielaborato e snellito.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 10 novembre 2021 concernente l’iniziativa popolare «Per premi più bassi – Freno ai costi nel settore sanitario (Iniziativa per un freno ai co-sti)» e il controprogetto indiretto (Modifica della legge federale sull’assicurazione malattie)"
    },
    {
      "number": 1,
      "resolutions": [
        {
          "council": 1,
          "date": "2022-06-01T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2022-06-01T00:00:00Z",
          "text": "Proroga del termine"
        },
        {
          "council": 2,
          "date": "2022-09-26T00:00:00Z",
          "text": "Proroga del termine"
        }
      ],
      "text": "Per premi più bassi – Freno ai costi nel settore sanitario (Iniziativa per un freno ai costi)"
    },
    {
      "number": 2,
      "resolutions": [
        {
          "council": 1,
          "date": "2022-06-01T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2023-03-14T00:00:00Z",
          "text": "Deroga"
        }
      ],
      "text": "Legge federale sull’assicurazione malattie (LAMal) (Misure di contenimento dei costi – Definizione di obiettivi di costo)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 01.06.2022</b></p><p><b>Sanità, \"no\" a iniziativa freno costi, \"sì\" a controprogetto</b></p><p><b>L'iniziativa popolare dell'Alleanza del Centro \"Per premi più bassi - Freno ai costi nel settore sanitario (Iniziativa per un freno ai costi)\" va bocciata. È quanto chiede il Consiglio nazionale con 156 voti a 28, che propone però un controprogetto indiretto.</b></p><p>Per la maggioranza - tutti i partiti ad eccezione del Centro - l'iniziativa - che vuole fare in modo che le spese evolvano in modo corrispondente all'economia nazionale e ai salari medi, e che i premi rimangano finanziariamente sostenibili - è troppo vaga: fissa obiettivi senza spiegare come raggiungerli.</p><p>Ieri il relatore commissionale Philippe Nantermod (PLR/VS) ha detto che \"la proposta può condurre a due situazioni contraddittorie: o diventa una tigre di carta, o causerà l'introduzione di un budget complessivo, il che significa, come avvenuto in altri Paesi, una limitazione delle cure a fine anno e un rinvio degli interventi medici necessari nel bilancio dell'anno successivo\".</p><p>Non è vero che l'iniziativa chiede un razionamento delle cure, aveva replicato Christian Lohr (Centro/TG). La proposta vuole solo obbligare i partner a trovare misure di riduzione dei costi. \"Non possiamo semplicemente sederci e aspettare che il problema si risolva da solo\".</p><p>L'obiettivo di frenare la spirale dei costi della salute è però condiviso da tutti. Per questo motivo la Camera del popolo, con 104 voti contro 74 e 5 astenuti, ha approvato in data odierna un controprogetto indiretto, elaborato sotto forma di revisione della legge federale sull'assicurazione malattie (LAMal). Questo conterrà degli obiettivi a livello di costi e qualità. Gli attori responsabili della politica sanitaria saranno poi chiamati ad adottare le misure correttive in caso di superamento dell'obiettivo di costo.</p><p>Oggi la camera doveva definire gli ultimi punti del controprogetto. Ha in particolare deciso - con 105 voti contro 74 (UDC e PLR) - che il Consiglio federale dovrà ridurre immediatamente le indennità in eccesso nell'obsoleta struttura tariffale Tarmed nel settore delle cure mediche ambulatoriali. Con 105 voti contro 73 ha stabilito anche che le rimunerazioni non adeguate e non conformi ai principi di economia aziendale andranno riviste.</p><p>Altra novità: qualora una convenzione tariffale non dovesse soddisfare i criteri di economicità e appropriatezza e i partner tariffali non si saranno accordati entro un anno su un adeguamento, l'autorità potrà intervenire. \"Un'operazione agli occhi che richiedeva due ore 20 anni fa e pochi minuti al giorno d'oggi ha ancora lo stesso costo\", ha sostenuto Roduit giustificando la necessità di intervenire.</p><p>L'autorità potrebbe così, ad esempio, ridurre le tariffe per alcuni specialisti o promuovere i medici di base in alcune regioni. Il Consiglio federale non voleva questa disposizione: \"dobbiamo mantenere una struttura tariffaria uniforme\", ha sostenuto il ministro della sanità Alain Berset, aggiungendo come i criteri di tariffali non siano precisati.</p><p>Altre misure riguardano le tariffe e le analisi di laboratorio. Le casse malati dovranno rimborsare le analisi soltanto ai laboratori con i quali hanno concluso un contratto (principio della libertà contrattuale). I rimborsi dovrebbero essere inferiori alle tariffe stabilite dall'autorità competente. Sono esclusi da tale norma i laboratori degli studi medici.</p><p> </p><p>Notizia ATS</p><p><b>Dibattito al Consiglio degli Stati, 14.03.2023</b></p><p><b>Iniziativa freno costi sanitari, approvato controprogetto</b></p><p><b>Dopo il Nazionale, anche il Consiglio degli Stati ha approvato stamane per 23 voti a 17 (UDC e PLR) il controprogetto indiretto all'iniziativa popolare dell'Alleanza del Centro \"Per premi più bassi - Freno ai costi nel settore sanitario può cominciare\". Il dossier ritorna alla Camera del popolo per le divergenze.</b></p><p>Come evocato, il controprogetto è già stato accolto nel giugno 2022 dal Consiglio nazionale che ha tra l'altro bocciato l'iniziativa del Centro. Su questa proposta di modifica costituzionale, i \"senatori\" si pronunceranno solo in un secondo momento.</p><p>Prima di entrare nei particolari del controprogetto, la Camera dei cantoni ha respinto una richiesta di non entrata nel merito difesa da alcuni esponenti PLR e UDC per 23 voti a 19. Stando al plenum, il controprogetto rappresenta una soluzione migliore rispetto all'iniziativa; quest'ultima - che vuole fare in modo che le spese evolvano in modo corrispondente all'economia nazionale e ai salari medi, e che i premi rimangano finanziariamente sostenibili - è troppo vaga: fissa obiettivi senza spiegare come raggiungerli.</p><p>Nel dibattito di apertura, diversi \"senatori\" favorevoli al controprogetto hanno insistito sulla necessità di agire per porre un freno all'aumento dei costi sanitari e dei premi malattia. \"Urge fare qualcosa - ha affermato Peter Hegglin (Centro/ZG) - aggiungendo che nel 2023 le famiglie devono far fronte a una incremento dei premi medio di ben il 6,6%\".</p><p>Ad ogni modo, Hegglin ha voluto rassicurare: \"non si tratta di razionalizzare l'assistenza medica, bensì di introdurre un po' più di trasparenza nella gestione dei costi\". L'onere annuale generato dall'assistenza sanitaria obbligatoria supera i 30 miliardi di franchi, somma che sale a 80 miliardi se si considera il settore della salute nella sua globalità.</p><p>Ma per Hannes Germann (UDC/SH), il controprogetto non fa che rendere il sistema attuale ancor più complesso di quanto non sia già e, peggio ancora, introduce una sorta di dittatura dei costi. In sintesi, secondo il \"senatore\" democentrista, il controprogetto non farà che generare ulteriore burocrazia in un momento in cui la Svizzera soffre già di una carenza di personale sanitario.</p><p>Rispetto all'iniziativa, il controprogetto propone una serie di misure mirate il cui fulcro è rappresentato dall'introduzione di obiettivi di contenimento dei costi per le prestazioni. Il Consiglio federale dovrà effettuare questo esercizio ogni quattro anni e dovrà consultare gli assicuratori, gli assicurati, i cantoni e i fornitori. Al voto, i \"senatori\" hanno adottato questa modifica legislativa con 24 voti a 16. La destra - UDC e PLR - teme che un simile cambiamento porti a un peggioramento della qualità delle cure, soprattutto per i pazienti più vulnerabili.</p><p>Il \"ministro\" della sanità Alain Berset si è voluto rassicurante: \"non si tratta di un tetto, ma di definire un orientamento generale per avere una stima più precisa dell'evoluzione dei costi\", ha affermato in aula, ammettendo che questi obiettivi potrebbero anche non essere raggiunti.</p><p>Per quanto riguarda il resto della controprogetto, tra i due rami del parlamento sussistono ancora differenze in merito alle tariffe nei settori ambulatoriale e ospedaliero. I \"senatori\" concordano col Nazionale sul principio delle tariffe differenziate per determinate specialità mediche o gruppi di fornitori, qualora le strutture tariffarie non siano più adeguate. Tuttavia, la disposizione è stata leggermente rielaborata.</p><p>Inoltre, il Consiglio federale non dovrà correggere immediatamente certi eccessi nella remunerazione delle prestazioni incluse nell'attuale tariffario Tarmed, giudicato ormai obsoleto. Il plenum non vuole una \"lex Tarmed\", ma si attende che i partner tariffali si mettano finalmente d'accordo.</p><p>Gli Stati si sono poi discostati tacitamente dal Nazionale anche per quanto riguarda le analisi di laboratorio. La Camera del popolo vorrebbe modificare il sistema affinché la cassa malati si assuma i costi delle analisi soltanto a condizione di avere stipulato un contratto con il laboratorio privato che le esegue. Ma per i \"senatori\", un simile cambiamento metterebbe a rischio l'approvvigionamento.</p><p> </p><p><b>Comunicato stampa della commissione sicurezza sociale e della sanità del Consiglio nazionale del 24.03.2023</b></p><p>La Commissione ha discusso sulle divergenze rimanenti riguardanti il controprogetto indiretto all'iniziativa per un freno ai costi (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210067\">21.067</a>, disegno 2) e formula alla propria Camera proposte su diverse misure.</p><p>- Analisi di laboratorio: con 10 voti contro 10, 5 astensioni e il voto decisivo della presidente la Commissione propone di mantenere il cambiamento di sistema. Di conseguenza le analisi dovrebbero essere rimborsate soltanto se la cassa malati del paziente ha stipulato un contratto con il laboratorio privato che esegue le analisi.</p><p>- Tariffe: la Commissione è unanime nel voler mantenere la possibilità per il Consiglio federale di avere ulteriori competenze sussidiarie nel settore stazionario. Con 9 voti contro 9, 1 astensione e il voto decisivo della presidente si allinea invece alla decisione del Consiglio degli Stati respingendo la possibilità di chiedere l'intervento del Consiglio federale per quanto riguarda il tariffario Tarmed. La Commissione è però stata unanime nel definire urgente la rapida sostituzione del tariffario Tarmed ormai obsoleto. Per quanto riguarda le altre divergenze la Commissione propone di allinearsi alle decisioni del Consiglio degli Stati.</p><p>- \"Health Technology Assessments\" (HTA): la Commissione ribadisce che l'efficacia, l'appropriatezza e l'economicità di una prestazione devono essere valutate da terzi indipendenti. Come il Consiglio degli Stati vuole però sancire in un capoverso che le prestazioni non saranno più rimborsate se dalle valutazioni emerge che questi criteri non sono più soddisfatti.</p><p>Il progetto sarà trattato dalla Camera nella sessione estiva.</p><p> </p><p><b>Informazioni</b></p><p>Boris Burri, segretario della commissione, </p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Per premi più bassi – Freno ai costi nel settore sanitario (Iniziativa per un freno ai co-sti). Iniziativa popolare e controprogetto indiretto (Modifica della legge federale sull’assicurazione malattie)"
}