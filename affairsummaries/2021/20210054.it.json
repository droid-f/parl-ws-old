{
  "id": 20210054,
  "updated": "2021-11-01T16:32:21Z",
  "description": "Messaggio del 30 giugno 2021 concernente la modifica della legge su PUBLICA",
  "formattedId": "21.054",
  "initialSituation": "<p><b>Comunicato stampa del Consiglio federale del 30.06.2021</b></p><p><b>Garantire la stabilità finanziaria delle casse di previdenza chiuse di PUBLICA </b></p><p><b>Nella sua seduta del 30 giugno 2021 il Consiglio federale ha licenziato il messaggio concernente la modifica della legge federale sulla Cassa pensioni della Confederazione (legge su PUBLICA). La modifica è finalizzata a garantire la stabilità finanziaria delle casse di previdenza chiuse di PUBLICA. </b></p><p>A cavallo del secolo la Confederazione ha reso autonome numerose sue aziende (ad es. Swisscom, RUAG) e organizzazioni affiliate come la Società svizzera di radiotelevisione (SSR). Queste aziende hanno mantenuto i propri ex collaboratori (pensionati) presso la Cassa pensioni della Confederazione (oggi PUBLICA). Si sono così venute a creare le cosiddette casse di previdenza chiuse, ossia casse di previdenza che contano esclusivamente pensionati e nessun collaboratore che effettui regolarmente versamenti.</p><p>Il 1° luglio 2008 è entrata in vigore la legge federale del 20 dicembre 2006 sulla Cassa pensioni della Confederazione (legge su PUBLICA; RS 172.222.1). Nelle sue disposizioni transitorie il tasso tecnico d'interesse per le casse di previdenza chiuse è stato ridotto dal 4,0 al 3,0 per cento. In quel momento il rischio residuo di risanamento fu ritenuto minimo a seguito di tale riduzione. </p><p>Da allora il tasso tecnico d'interesse è stato adeguato a più riprese a fronte del perdurare dei bassi tassi d'interesse e della maggiore aspettativa di vita. L'ultima riduzione del tasso è stata effettuata dalla Commissione della cassa di PUBLICA il 31 dicembre 2019, quando il tasso tecnico d'interesse delle casse di previdenza chiuse è passato dall'1,25 allo 0,5 per cento. Con questa riduzione, a fine 2019 quattro delle sette casse di previdenza chiuse sono incorse in una situazione di copertura insufficiente. Tre sono riuscite a riprendersi (stato: fine 2020), ma il rischio di una nuova copertura insufficiente permane.</p><p>Pertanto, con la modifica della legge su PUBLICA si intende creare il quadro giuridico necessario per permettere al Consiglio federale di intervenire in caso di risanamento e di assicurare le rendite in modo duraturo. </p><p>La nuova regolamentazione prevede che la Confederazione versi un contributo di risanamento non appena le casse di previdenza presentino una copertura insufficiente del cinque per cento o oltre. </p><p>Il messaggio concernente la modifica di legge è stato trasmesso alle Camere federali in data odierna.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 30 giugno 2021 concernente la modifica della legge su PUBLICA"
    },
    {
      "number": 1,
      "resolutions": [

      ],
      "text": "Legge federale sulla Cassa pensioni della Confederazione (Legge su PUBLICA)"
    }
  ],
  "proceedings": "<p>Corapporto della Commissione delle finanze del Consiglio nazionale </p><p><b>Comunicato stampa della commissione delle finanze del Consiglio nazionale del 25.10.2021</b></p><p>In un corapporto sulla modifica della legge su PUBLICA (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210054\">21.054</a> n) indirizzata alla Commissione delle istituzioni politiche del Consiglio nazionale (CIP-N), responsabile per quest'oggetto, la CdF-N si dice favorevole a che alle casse di previdenza con effettivi chiusi di aventi diritto alle rendite (casse di previdenza chiuse) con una copertura insufficiente ai sensi della legge federale sulla previdenza professionale (LPP) pari al 5 per cento o oltre, la Confederazione versi contributi di risanamento fino all'eliminazione della copertura insufficiente (cfr. <a  href=\"https://www.fedlex.admin.ch/eli/fga/2021/1583/it\">art. 24a</a> disegno di legge su PUBLICA). La modifica di legge istituisce una soluzione di garanzia da parte della Confederazione. La CdF-N propone due modifiche al disegno di legge. In primo luogo dopo lo scioglimento della cassa di previdenza i fondi precedentemente versati dalla Confederazione e non ancora necessari non devono essere assegnati alla cassa di previdenza della Confederazione ma riconfluire nella cassa generale della Confederazione (cfr. art. 24 cpv. 3 legge su PUBLICA). Con 16 voti contro 9 la Commissione ha respinto la proposta di assegnare i fondi alle riserve dei contributi del datore di lavoro della Confederazione. In secondo luogo i contributi di risanamento chiesti in sede di preventivo non dovrebbero essere richiesti con il preventivo per l'anno successivo ma con i preventivi degli anni successivi (proposta accolta con 16 voti contro 9). Alla base di questa modifica vi sono le spese massime consentite in base al freno dell'indebitamento. Spalmando il pagamento su più anni si può evitare che il contributo di risanamento rimuova altre spese pubbliche dal preventivo. La Commissione è favorevole al disegno nella versione modificata praticamente all'unanimità (24 voti e 1 astensione).</p><p><b> </b></p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione delle istituzioni politiche del Consiglio nazionale del 05.11.2021</b></p><p>La Commissione ha accolto all'unanimità un progetto del Consiglio federale nel quale è definito il quadro legale per garantire a lungo termine le rendite delle cosiddette casse di previdenza chiuse. Queste casse, chiamate così perché non vi sono ammessi nuovi beneficiari di rendite, sono il risultato dell'autonomia acquisita intorno al 2000 da alcune aziende della Confederazione (p. es. Swisscom e RUAG). I beneficiari di rendite di queste aziende, ormai non più affiliate alla Cassa pensioni della Confederazione, sono infatti rimasti presso PUBLICA. Il persistente basso livello dei tassi d'interesse e le insufficienti prospettive di rendimento impediscono l'adeguato finanziamento di queste casse di previdenza chiuse. Il progetto del Consiglio federale prevede pertanto che, in caso di sottocopertura, l'Esecutivo possa intervenire. Con 12 voti contro 10 la Commissione ha inoltre accolto una proposta della Commissione delle finanze, in base alla quale una volta che non vi saranno più beneficiari nelle casse di previdenza chiuse, gli eventuali fondi rimanenti dai contributi di risanamento riconfluiranno nel bilancio della Confederazione. </p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Legge su PUBLICA. Modifica"
}