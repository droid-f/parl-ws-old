{
  "id": 20210075,
  "updated": "2022-03-23T07:22:07Z",
  "description": "Messaggio del 3 dicembre 2021 concernente il conferimento della garanzia federale alle Costituzioni rivedute dei Cantoni di Zurigo, Grigioni e Neuchâtel",
  "formattedId": "21.075",
  "initialSituation": "<p><b>Comunicato stampa del Consiglio federale del 03.12.2021</b></p><p><b>Garanzia federale alle costituzioni rivedute di tre Cantoni</b></p><p><b>Il Consiglio federale propone al Parlamento di conferire la garanzia federale alle costituzioni rivedute dei Cantoni di Zurigo, dei Grigioni e di Neuchâtel. Come si evince dal messaggio adottato dal Consiglio federale il 3 dicembre 2021, tutte le modifiche sono conformi al diritto federale.</b></p><p>Le modifiche costituzionali hanno per oggetto quanto segue:</p><p>Cantone di Zurigo:</p><p>- i valori limite del referendum finanziario e delle competenze finanziarie del Gran Consiglio e del Consiglio di Stato;</p><p>Cantone dei Grigioni:</p><p>- l'introduzione del sistema proporzionale per l'elezione del Gran Consiglio;</p><p>Cantone di Neuchâtel:</p><p>- l'utilizzo dell'energia eolica;</p><p>- la destituzione di membri delle autorità esecutive e giudiziarie;</p><p>- le infrastrutture di trasporto.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 3 dicembre 2021 concernente il conferimento della garanzia federale alle Costituzioni rivedute dei Cantoni di Zurigo, Grigioni e Neuchâtel"
    },
    {
      "number": 1,
      "resolutions": [
        {
          "council": 2,
          "date": "2022-03-07T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2022-03-16T00:00:00Z",
          "text": "Adesione"
        }
      ],
      "text": "Decreto federale che accorda la garanzia federale alle Costituzioni rivedute dei Cantoni di Zurigo, dei Grigioni e di Neuchâtel"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 07.03.2022</b></p><p><b>GR, ok garanzia federale a Costituzione modificata</b></p><p><b>La revisione della Costituzione cantonale grigionese che introduce il sistema proporzionale per l'elezione del Gran consiglio è conforme al diritto federale. È quanto pensa il Consiglio degli Stati che oggi ha concesso la garanzia alle modifiche apportate dall'elettorato grigione. Il dossier va al Nazionale.</b></p><p>Nei Grigioni il passaggio al proporzionale è un serpentone che si trascina da decenni. Per ben otto volte, fra il 1937 e il 2013, i cittadini retici hanno confermato il sistema maggioritario. Lo scorso giugno hanno invece approvato il cambiamento con il 78,88% di voti favorevoli.</p><p>Il nuovo sistema, noto come doppio Pukelsheim - e già applicato in diversi cantoni (ZH, AG, SV, UR, VS, SH, NW) - mantiene gli attuali 39 circoli elettorali e prevede un doppio conteggio: i 120 seggi del parlamento retico saranno in un primo tempo ripartiti in base alla quota di elettori che i partiti ricevono a livello cantonale (sovraripartizione); in una seconda fase si terrà conto anche dei \"voti residui\" che altrimenti andrebbero persi nei circoli più piccoli (sottoripartizione).</p><p>La riforma - frutto del cosiddetto \"compromesso grigionese\" raggiunto nel febbraio dello scorso anno dal Gran consiglio - prevede inoltre una soglia di sbarramento del 3% che un partito deve raggiungere a livello cantonale. È inoltre prevista una cosiddetta \"clausola maggioritaria\" che garantisce almeno un seggio al partito che in un circolo elettorale ha ottenuto il maggior numero di voti.</p><p>L'accordo è arrivato dopo che nel 2019 il Tribunale federale (TF) aveva stabilito che il sistema attuale è in parte anticostituzionale. A titolo d'esempio il circolo formato dal comune di Avers, che conta 160 abitanti, ha diritto a un rappresentante in parlamento, mentre la media cantonale è di un deputato ogni 1'342 abitanti.</p><p>Il compromesso era sostenuto da tutti i partiti ad eccezione del PDC (il Partito democratico cristiano che nei mesi scorsi si è unito al PBD per confluire nel Centro). Il PDC avrebbe voluto mantenere il sistema maggioritario in 37 circoli e introdurre il proporzionale nei due circoli elettorali più popolosi.</p><p>La sentenza del TF obbliga il cantone ad adeguare il sistema elettorale entro le prossime elezioni cantonali che si terranno il 15 maggio 2022. L'attuale distribuzione dei seggi nel Parlamento retico è la seguente: 36 PLR, 30 PDC, 23 PBD, 18 PS, 9 UDC, 3 PVL e 1 senza partito. Il nuovo sistema è considerato più favorevole ai partiti minoritari. Probabile quindi che a trarne vantaggio saranno PS e UDC, a detrimento del PLR e soprattutto dell'Alleanza del Centro.</p><p>Da notare, infine, che i \"senatori\" hanno anche concesso la garanzia federale alle costituzioni rivedute di Zurigo (valori limite del referendum finanziario; competenze finanziarie del Gran Consiglio e del Consiglio di Stato) e Neuchâtel (energia eolica; destituzione di membri delle autorità esecutive e giudiziarie; infrastrutture di trasporto).</p><p> </p><p>Notizia ATS</p><p><b>Dibattito al Consiglio nazionale, 16.03.2022</b></p><p>Il Consiglio nazionale ha concesso, dopo gli Stati, la garanzia federale alle rivedute Costituzioni cantonali dei Grigioni (sistema proporzionale per l'elezione del Gran consiglio), Zurigo (valori limite del referendum finanziario; competenze finanziarie del Gran Consiglio e del Consiglio di Stato) e Neuchâtel (energia eolica; destituzione di membri delle autorità esecutive e giudiziarie; infrastrutture di trasporto).</p>",
  "title": "Costituzioni rivedute dei cantoni di Zurigo, Grigioni e Neuchâtel. Garanzia"
}