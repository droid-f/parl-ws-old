{
  "id": 20210049,
  "updated": "2021-10-27T14:34:37Z",
  "description": "Messaggio del 30 giugno 2021 concernente la modifica della legge sull’ingegneria genetica (proroga della moratoria per la messa in commercio di organismi geneticamente modificati)",
  "formattedId": "21.049",
  "initialSituation": "<p><b>Comunicato stampa del Consiglio federale del 30.06.2021</b></p><p><b>Coltivazione di OGM: il Consiglio federale adotta il messaggio sulla proroga della moratoria </b></p><p><b>Il 30 giugno 2021, il Consiglio federale ha adottato il messaggio all'attenzione del Parlamento sulla proroga di quattro anni della moratoria sulla coltivazione di organismi geneticamente modificati (OGM) in agricoltura. La moratoria riguarda anche i prodotti ottenuti con le nuove tecniche di ingegneria genetica. </b></p><p>In Svizzera gli organismi geneticamente modificati (OGM) possono essere coltivati solo a scopi di ricerca. Dall'adozione di un'iniziativa popolare in tal senso nel 2005, nel nostro Paese vige una moratoria sull'uso di OGM nell'agricoltura. Il Parlamento ha prorogato questa moratoria tre volte, l'ultima fino al dicembre 2021. Il Consiglio federale chiede ora un'ulteriore proroga fino a fine 2025. Da un lato, l'agricoltura e una parte dei consumatori non hanno interesse alla revoca della moratoria. Dall'altro, è ancora prematuro regolamentare in modo completo tutte le questioni relative all'applicazione della legge sull'ingegneria genetica (LIG), in particolare per quanto riguarda le nuove tecniche di ingegneria genetica.</p><p>Il Consiglio federale sostiene la ricerca e lo sviluppo di nuove tecniche di ingegneria genetica. Alcuni attori vedono in queste tecniche un potenziale per introdurre innovazioni nei settori della farmacologia, della medicina, dell'industria e dell'agricoltura. Altri, tuttavia, esprimono preoccupazioni, segnatamente per quanto riguarda la sicurezza dei prodotti e dell'ambiente. Già nel novembre 2018, in seguito all'analisi della situazione condotta congiuntamente dal Dipartimento federale dell'ambiente, dei trasporti, dell'energia e delle comunicazioni (DATEC) e dal Dipartimento federale dell'economia, della formazione e della ricerca (DEFR), il Consiglio federale aveva deciso che questi nuovi metodi avrebbero dovuto essere considerati come tecniche di ingegneria genetica e, come tali, soggetti alla LIG.</p><p>La proroga della moratoria proposta dal Consiglio federale ha riscosso ampio consenso da parte dei Cantoni e delle altre cerchie interessate (cfr. rapporto sui risultati della consultazione allegato). La durata della moratoria dovrà essere utilizzata per approfondire le conoscenze relative alle nuove tecniche di ingegneria genetica. Il Consiglio federale risponderà alle domande ancora pendenti nel quadro del rapporto in adempimento del postulato 20.4211 depositato dalla consigliera nazionale Isabelle Chevalley (GL, VD). Al contempo esaminerà anche gli sviluppi nell'UE.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 30 giugno 2021 concernente la modifica della legge sull’ingegneria genetica (proroga della moratoria per la messa in commercio di organismi geneticamente modificati)"
    },
    {
      "number": 1,
      "resolutions": [
        {
          "council": 1,
          "date": "2021-09-23T00:00:00Z",
          "text": "Decisione secondo il disegno (progetto)"
        }
      ],
      "text": "Legge federale sull’ingegneria genetica nel settore non umano (Legge sull’ingegneria genetica, LIG)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 23.09.2021</b></p><p><b>CN: OGM; moratoria va prolungata di altri quattro anni</b></p><p><b>La moratoria sulla coltivazione di organismi geneticamente modificati (OGM) in agricoltura va estesa fino al 2025 compreso. Lo prevede un progetto di legge del Consiglio federale che il Consiglio nazionale ha approvato oggi a larga maggioranza (144 voti contro 27 e 19 astenuti). Gli Stati devono ancora pronunciarsi.</b></p><p>Attualmente, la coltivazione di OGM in Svizzera è permessa solo per scopi di ricerca. Gli esperimenti e il rilascio sperimentale sono consentiti nel rispetto di rigide condizioni.</p><p>La moratoria sull'uso degli OGM in agricoltura è in vigore dal 2005 in seguito a una modifica costituzionale accolta dal popolo. Nel corso degli ultimi anni, lo stop è stato prolungato già tre volte. La prossima scadenza è prevista per la fine dell'anno, ha spiegato Martin Haab (UDC/ZH) a nome della commissione.</p><p>La proroga della moratoria proposta dal Consiglio federale ha riscosso ampio consenso in consultazione, ha aggiunto Haab. Quasi tutti i cantoni (eccetto San Gallo) e i partiti (salvo PLR e PVL), nonché i contadini, le associazioni ambientali e la popolazione si sono detti favorevoli.</p><p>\"I segnali sociali e politici sono quindi chiari per un prolungamento della moratoria sugli OGM\", gli ha fatto eco Valentine Python (Verdi/VD). Per questo motivo il Parlamento intende ancora chiarire alcuni aspetti giuridici in relazione a nuove tecnologie di ingegneria genetica, prima che si giunga a una revoca della moratoria.</p><p> </p><p>PLR e Verdi liberali</p><p>\"La moratoria è una soluzione di facilità che non può più essere giustificata\", ha dal canto suo sottolineato. Simone de Montmollin (PLR/GE). A suo avviso, la moratoria indebolisce la ricerca e l'innovazione\". Secondo de Montmollin, occorre fare un passo \"nel 21esimo secolo\", autorizzando nuove tecnologie.</p><p>Pur non volendosi spingere così lontano, i Verdi liberali avrebbero comunque voluto autorizzare le piante derivanti dal cosiddetto \"editing genomico\", ovvero modificate senza l'introduzione di materiale genetico proveniente dall'estero. Secondo Martin Bäumle (PVL/ZH), i rischi legati a tali tecnologie - nell'ambito del quale i ricercatori recidono il materiale genetico nel genoma e vi inseriscono le volute modifiche ndr. - sono molto bassi, mentre le opportunità di miglioramenti sono molto elevate\".</p><p> </p><p>Svizzera piccolo territorio</p><p>Di tutt'altro avviso Emmanuel Amoos (PS/VS), secondo il quale in un territorio così piccolo come la Svizzera, contadini e produttori avrebbero delle difficoltà a mantenere culture senza OGM. Il socialista vallesano ha ricordato che la ricerca è già esclusa dalla moratoria.</p><p>Secondo Marie-France Roth Pasquier (Centro/FR), a tutt'oggi non vi sono motivi convincenti per autorizzare gli organismi geneticamente modificati.</p><p> </p><p>Accolto postulato</p><p>Tuttavia, pur respingendo le proposte di PLR e Verdi liberali, il plenum non ha completamente scartato l'ipotesi che le nuove tecnologie possano in futuro (dopo il 31 dicembre 2025) offrire nuove opportunità.</p><p>In vista di un eventuale allentamento della moratoria, il Nazionale ha tacitamente accolto un postulato mediante il quale si chiede al Governo di presentare un rapporto che risponda agli interrogativi riguardanti una possibile coesistenza di diversi tipi di agricoltura, la libertà di scelta dei consumatori e i rischi di queste nuove tecnologie di ingegneria genetica.</p><p> </p><p><b>Comunicato stampa della commissione della scienza, dell'educazione e della cultura del Consiglio degli Stati del 16.11.2021</b></p><p><b>La commissione scientifica del Consiglio degli Stati dà il via libera a una proroga di quattro anni della moratoria sulla coltivazione di organismi geneticamente modificati (OGM) in agricoltura </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210049\">21.049</a>)<b>. La Commissione vorrebbe tuttavia escludere gli organismi geneticamente modificati ai quali non è stato aggiunto alcun materiale genetico transgenico e chiede inoltre al Consiglio federale un rapporto sulle possibilità di escludere altresì dalla moratoria le procedure di selezione che utilizzano metodi di editing genomico. Con 6 voti contro 6 e il voto preponderante del presidente ha adottato il progetto all'attenzione del Consiglio degli Stati.</b></p><p>Dopo aver sentito in ottobre la Conferenza dei direttori cantonali dell'agricoltura, durante la sua seduta la Commissione, dopo un intenso dibattito circa le condizioni attuali dalla ricerca all'immissione in commercio degli OGM, è entrata in materia sul progetto con 11 voti contro 0 e 2 astensioni. La proroga della moratoria sugli organismi cui è stato aggiunto materiale genetico transgenico non è controversa in seno alla Commissione. Le opinioni divergono quanto alle procedure di allevamento con metodi di editing genomico (p. es. il metodo CRISPR/CAS): un'esigua maggioranza vorrebbe escludere dalla moratoria gli organismi che sono stati modificati mediante tali metodi. Una minoranza vorrebbe continuare a includerli nella moratoria. La Commissione vorrebbe inoltre incaricare il Consiglio federale di presentare al Parlamento un rapporto sulle possibilità di escludere dalla moratoria le procedure di allevamento che utilizzano metodi di editing genomico (postulato <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20214345\">21.4345</a>).</p><p> </p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Legge sull’ingegneria genetic. Modifica"
}