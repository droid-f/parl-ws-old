{
  "id": 20210004,
  "updated": "2021-04-15T07:53:32Z",
  "description": "Rapporto annuale 2020 delle Commissioni della gestione e della Delegazione delle Commissioni della gestione delle Camere federali",
  "formattedId": "21.004",
  "initialSituation": "<p><b>Comunicato stampa delle commissioni della gestione delle Camere federali del 29.01.2021</b></p><p><b>Rapporto annuale 2020</b></p><p>Le Commissioni hanno adottato il <a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-53009006-8436\">rapporto congiunto 2020</a> nel quale si riferisce dell'alta vigilanza parlamentare esercitata dalle CdG sul Consiglio federale, sull'Amministrazione federale, su altri enti incaricati di svolgere compiti di competenza della Confederazione e sui tribunali della Confederazione. Il rapporto annuale offre una panoramica completa delle attività delle CdG e della DelCG e illustra il loro modo di lavorare e i diritti d'informazione di cui dispongono.</p><p>Il rapporto contiene informazioni inedite sulle loro attività, inerenti in particolare ai seguenti temi: cartella informatizzata del paziente, penuria di vaccini in Svizzera, gestione integrata delle frontiere, violenza contro le donne nei centri federali d'asilo, cibersicurezza, sponsoring nel DDPS, problemi in seno al Tribunale penale federale nonché pianificazione e istituzione della Corte d'appello.</p><p>Le Commissioni dedicano inoltre un capitolo ai rapporti sull'ispezione COVID-19, disposta nel maggio 2020 e tuttora in corso. Nel capitolo in questione si riferisce in particolare in merito ai seguenti ambiti: organizzazione dell'Ufficio federale della sanità pubblica (UFSP) e del Dipartimento federale dell'interno (DFI) per far fronte alla crisi, cooperazione tra i Cantoni, gestione del materiale, basi scientifiche dell'UFSP, operazioni di rimpatrio del DFAE, mobilitazione dell'esercito, chiusure delle frontiere, gestione della crisi da parte del Consiglio federale, crediti COVID-19 nonché adeguatezza ed efficacia dell'approvvigionamento economico del Paese durante la crisi pandemica.</p><p>Nell'anno in rassegna la DelCG ha concentrato i suoi lavori sull'ispezione relativa al caso Crypto AG e pubblicato il corrispondente rapporto finale il 10 novembre 2020. Ha inoltre trattato una richiesta di verifica presentata dalla CdG del Cantone di Berna in relazione a un controllo che l'Autorità di vigilanza indipendente sulle attività informative (AVI-AIn) ha condotto presso il Servizio delle attività informative di tale Cantone, giungendo alla conclusione che l'AVI-AIn non è autorizzata a rivolgere raccomandazioni vincolanti ai Cantoni. Con la prossima revisione della legge federale sulle attività informative (LAIn) verrà garantito all'autorità di vigilanza cantonale un sostegno adeguato da parte dell'AVI-AIN, nel rispetto della ripartizione dei compiti tra Confederazione e Cantoni.</p><p>Il <a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-773489785-7765\">rapporto annuale 2020 del CPA</a>, pubblicato in allegato al rapporto delle CdG, presenta i lavori del CPA e i rapporti pubblicati nel 2020, tra cui quelli relativi al ricorso a periti esterni in seno all'Amministrazione federale e alla ripartizione delle cause tra i tribunali della Confederazione. Il rapporto informa inoltre sulle inchieste in corso, in particolare su quelle relative al controlling degli affari di compensazione (i cosiddetti affari offset), alla protezione delle acque sotterranee in Svizzera e alla partecipazione del Parlamento nel settore del diritto mite (\"soft law\").</p>",
  "objectives": [
    {
      "number": 0,
      "resolutions": [
        {
          "council": 1,
          "date": "2021-03-04T00:00:00Z",
          "text": "Presa d’atto"
        },
        {
          "council": 2,
          "date": "2021-03-18T00:00:00Z",
          "text": "Presa d’atto"
        }
      ],
      "text": "Rapporto annuale 2020 delle Commissioni della gestione e della Delegazione delle Commissioni della gestione delle Camere federali"
    },
    {
      "number": 0,
      "resolutions": [
        {
          "council": 1,
          "date": "2021-03-04T00:00:00Z",
          "text": "Presa d’atto"
        },
        {
          "council": 2,
          "date": "2021-03-18T00:00:00Z",
          "text": "Presa d’atto"
        }
      ],
      "text": "Rapporto annuale 2020 del Controllo parlamentare dell’amministrazione. Allegato al rapporto annuale 2020 delle Commissioni della gestione e della Delegazione delle Commissioni della gestione delle Camere federali"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 04.03.2021</b></p><p>Il Consiglio nazionale ha preso atto del rapporto annuale 2020 delle Commissioni della gestione (CdG) e della Delegazione delle Commissioni della gestione (DelCdG).</p><p><b> </b></p><p>Notizia ATS</p><p><b>Dibattito al Consiglio degli Stati, 18.03.2021</b></p><p>Il Consiglio degli Stati ha preso atto del rapporto annuale della Commissione della gestione (CdG) e della Delegazione delle Commissioni della gestione del Parlamento. L'anno scorso, le CdG di entrambe le Camere hanno iniziato un esame completo delle misure prese dal Consiglio federale per affrontare la pandemia. Il controllo della legalità delle misure prese dalle autorità è fondamentale. L'esame dei punti centrali sono stati delegati a una sottocommissione. Fa molto discutere la vicenda degli acquisti di mascherine da parte dell'esercito.</p>",
  "title": "Rapporto annuale 2020 delle CdG e della DelCdG"
}