{
  "id": 20210019,
  "updated": "2022-01-31T10:32:12Z",
  "description": "Messaggio del 24 settembre 2021 relativo alla modifica della legge federale concernente l’imposta sul valore aggiunto (Legge sull’IVA, LIVA)",
  "formattedId": "21.019",
  "initialSituation": "<p><b>Comunicato stampa del Consiglio federale del 24.09.2021</b></p><p><b>Il Consiglio federale adotta il messaggio relativo alla modifica della legge sull'IVA</b></p><p><b>Nella seduta del 24 settembre 2021 il Consiglio federale ha adottato il messaggio relativo alla modifica della legge sull'IVA. Fra le proposte formulate vi sono le seguenti: assoggettare all'IVA le piattaforme di vendita per corrispondenza, trattare i contributi di diritto pubblico erogati dalle collettività pubbliche come sussidi anche ai fini dell'IVA e offrire alle PMI la possibilità di presentare un rendiconto annuale dell'IVA.</b></p><p>Le piattaforme on line di vendita per corrispondenza saranno assoggettate all'imposta come fornitori di prestazioni per le forniture da esse facilitate. Se non adempiono i loro obblighi fiscali, l'Amministrazione federale delle contribuzioni (AFC) potrà ordinare la distruzione degli invii delle imprese e delle piattaforme di vendita per corrispondenza svizzere ed estere.</p><p>Le agenzie di viaggio estere saranno esentate dall'imposta per i viaggi organizzati sul territorio svizzero. Ai prodotti destinati all'igiene mestruale sarà applicata l'aliquota ridotta. Il progetto prevede altresì che i fondi versati da una collettività pubblica da essa designati come sussidi siano considerati tali anche ai fini dell'IVA. Nel progetto sono contemplate anche due nuove esclusioni dall'imposta: la prima riguarda la partecipazione attiva a manifestazioni culturali, la seconda riguarda le prestazioni delle cure coordinate connesse a cure mediche.</p><p>Tutte le misure summenzionate si basano su diversi interventi parlamentari. Dal canto suo, il Consiglio federale propone le misure indicate di seguito.</p><p>Per contrastare i fallimenti a catena, d'ora in poi l'AFC può esigere che gli organi incaricati della gestione degli affari prestino garanzie per le imposte, gli interessi e le spese dovute dalla loro impresa, se diverse imprese che hanno gestito precedentemente hanno dichiarato fallimento su un breve arco di tempo.</p><p>Inoltre, per le PMI il progetto prevede l'adesione volontaria al rendiconto annuale. L'AFC avrà anche la facoltà di esentare le imprese estere dall'obbligo di designare un rappresentante fiscale in Svizzera se l'adempimento degli obblighi procedurali è garantito in altro modo.</p><p>Infine, sarà introdotto un assoggettamento generale all'imposta sull'acquisto del trasferimento di diritti di emissione, certificati e attestati di riduzione delle emissioni, garanzie di origine dell'elettricità e di diritti, attestati e certificati analoghi.</p><p> </p><p>Ripercussioni finanziarie e sull'effettivo del personale</p><p>Eccetto l'imposizione delle piattaforme, tutte le misure proposte hanno ripercussioni esigue sulle entrate. La riforma produce maggiori entrate annue, stimate approssimativamente ad alcune decine di milioni di franchi. Questa stima non prende tuttavia in considerazione la diminuzione delle entrate, non quantificabili, risultanti dalla modifica concernente i sussidi. L'attuazione del progetto comporterà un fabbisogno di personale aggiuntivo per l'AFC di otto posti a tempo pieno.</p><p>Da giugno a ottobre 2020 il Dipartimento federale delle finanze ha posto in consultazione il progetto concernente la revisione parziale della legge sull'IVA e della relativa ordinanza. Si sono pronunciati 24 Cantoni, cinque partiti e 63 organizzazioni. La maggior parte delle misure proposte è stata accolta pienamente o almeno nella sostanza.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 24 settembre 2021 relativo alla modifica della legge federale concernente l’imposta sul valore aggiunto (Legge sull’IVA, LIVA)"
    },
    {
      "number": 1,
      "resolutions": [

      ],
      "text": "Legge federale concernente l’imposta sul valore aggiunto (Legge sull’IVA, LIVA)"
    }
  ],
  "proceedings": "<p><b>Comunicato stampa della commissione dell'economia e dei tributi del Consiglio nazionale del 25.01.2022</b></p><p>La Commissione ha deciso senza voti contrari di entrare in materia sul progetto del Consiglio federale concernente la revisione della legge sull'IVA (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210019\">21.019</a>). Intende tuttavia chiarire ulteriormente diverse delle disposizioni proposte, fra cui quelle riguardanti l'imposizione delle piattaforme elettroniche e lo scambio dei certificati di emissione. La deliberazione di dettaglio si svolgerà nel corso del secondo trimestre. </p><p>Con il suo messaggio <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210019\">21.019</a>, il Consiglio federale attua vari interventi trasmessi e prevede in aggiunta ulteriori revisioni. La Commissione ha deciso senza voti contrari di entrare in materia sul relativo disegno, pur ravvisando la necessità di procedere a ulteriori chiarimenti su diverse questioni complesse. Si tratta, fra l'altro, dello scambio dei certificati di emissione, dell'imposizione delle piattaforme elettroniche e degli operatori turistici esteri, nonché della possibilità di una registrazione retroattiva dell'IVA. La Commissione ha incaricato l'Amministrazione federale delle contribuzioni di allestire rapporti supplementari su questi temi; continuerà l'esame del dossier nel corso del secondo trimestre del 2022. Oltre a questi temi, la Commissione propone sin d'ora di modificare due disposizioni contenute nel disegno. Così, le prestazioni amministrative fornite nell'ambito delle cure mediche devono essere escluse dall'imposta, come anche la messa a disposizione di personale sanitario per la cura dei malati [art. 21 cpv. 2 n. 3bis e art. 21 cpv. 2 n. 12 LIVA]. Un'ulteriore proposta intesa a delimitare le esclusioni dall'imposta nell'ambito delle cure mediche è stata respinta dalla maggioranza della Commissione. È stata pure respinta una proposta che chiede lo stralcio dal progetto della nuova disposizione che prevede che i sussidi vengano precisati [art. 18 cpv. 3 LIVA]. Sono state formulate proposte di minoranza.</p><p> </p><p><b>Comunicato stampa della commissione dell'economia e dei tributi del Consiglio nazionale del 12.04.2022</b></p><p><b>La maggioranza della Commissione dell'economia e dei tributi del Consiglio nazionale (CET-N) accoglie con favore la direzione della riforma, ma apporta alcune modifiche al progetto del Consiglio federale per eliminare, tra le altre cose, le disparità di trattamento.</b></p><p>Dopo l'entrata in materia sul progetto di revisione della legge sull'IVA decisa nella seduta del 24/25 gennaio 2022 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210019\">21.019</a>) e dopo aver iniziato la deliberazione di dettaglio (v. <a  href=\"https://www.parlament.ch/press-releases/Pages/mm-wak-n-2022-01-25.aspx\">comunicato stampa del 25 gennaio 2022</a>), la CET-N ha ora chiarito le ultime questioni.</p><p>Un tema centrale del dibattito è stata l'introduzione dell'imposizione delle piattaforme elettroniche, che viene attuata nel progetto del Consiglio federale attraverso due misure: da un lato si prevede l'obbligo di fornire informazioni per tutte le piattaforme che mettono in contatto i fornitori e i destinatari di servizi, e dall'altro si prevede l'introduzione di un obbligo di rendiconto inerente all'IVA per le piattaforme di vendita per corrispondenza. La maggioranza della Commissione accoglie con favore l'introduzione dell'imposizione delle piattaforme, ma vuole estendere la procedura di riporto del pagamento a tutti gli importatori contribuenti, per garantire che le imprese importatrici nazionali non siano svantaggiate rispetto alle piattaforme elettroniche straniere, le quali secondo il disegno devono poter beneficiare della procedura di riporto del pagamento (13 voti contro 10 e 2 astensioni; art. 63 cpv. 1 lett. a). Una nutrita minoranza chiede che l'imposta venga estesa ai servizi elettronici e di telecomunicazione (11 voti contro 10 e 2 astensioni).</p><p>La Commissione sostiene inoltre il progetto del Consiglio federale di inserire nella legge l'obbligo dell'imposta sull'acquisto per il commercio dei diritti di emissione (art. 45 cpv. 1 lett. e). Una proposta di esenzione fiscale è stata respinta con 16 voti contro 6. La maggior parte del commercio di diritti di emissione viene effettuato da imprese che hanno la facoltà di dedurre l'imposta precedente e che pertanto non devono aspettarsi oneri fiscali aggiuntivi. Inoltre, l'obbligo dell'imposta sull'acquisto è un mezzo efficace per combattere la \"tassa occulta\".</p><p>La Commissione segue anche il Consiglio federale per quanto concerne l'introduzione di un'aliquota ridotta, pari al 2,5 per cento, sui prodotti per l'igiene mestruale. Una proposta di stralcio della nuova disposizione e una proposta per l'estensione della riduzione d'imposta ai pannolini per bambini e agli inserti per persone incontinenti sono state respinte con 14 voti contro 10 e 1 astensione rispettivamente con 13 voti contro 11 e 1 astensione (art 25 cpv. 2 lett. a n. 10).</p><p>Su diversi punti la Commissione intende discostarsi dalla proposta del Consiglio federale: nel caso delle agenzie di viaggio straniere, per le quali il disegno dell'Esecutivo prevede l'esenzione fiscale, la maggioranza della Commissione propone di mantenere il diritto vigente (13 voti contro 11 e 1 astensione). Inoltre la maggioranza vuole esentare dall'imposizione anche i servizi forniti da ambulatori e cliniche diurne, così come previsto per le prestazioni di cure coordinate negli ospedali (15 voti a 9 con 1 astensione; art. 21 cpv. 2 n. 2). Con 12 voti contro 9 e 4 astensioni, la Commissione propone inoltre di creare un'ulteriore esenzione fiscale per le fondazioni d'investimento. Infine, propone al proprio Consiglio di non abolire la rappresentanza fiscale per le società straniere (13 voti contro 9 e 3 astensioni) e di estendere l'opzione di deduzione fiscale per le holding (12 voti contro 11 con 1 astensione). Sono state formulate diverse proposte di minoranza, anche su altre disposizioni.</p><p>Nella votazione sul complesso la Commissione ha adottato il disegno di legge senza voti contrari. Sarà discusso in Consiglio nazionale nella sessione speciale di maggio.</p><p> </p><p><b>Informazioni</b></p><p>Katrin Marti, segretaria della commissione, </p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Legge sull'IVA. Revisione parziale"
}