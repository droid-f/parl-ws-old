{
  "id": 20210017,
  "updated": "2021-06-30T09:12:20Z",
  "formattedId": "21.017",
  "initialSituation": "<p><b>Rapporto delle Delegazioni per la cura delle relazioni con parlamenti di altri Stati del 31 dicembre 2020</b></p><p><b>Introduzione </b></p><p>Dal 2003 l'Assemblea federale dispone di delegazioni ufficiali per le relazioni con i Parlamenti degli Stati limitrofi. A differenza degli intergruppi parlamentari (denominati anche gruppi di amicizia), tali delegazioni sono organi ufficiali incaricati di intrattenere relazioni a livello parlamentare. La Conferenza di coordinamento in materia di politica estera ha deciso che dal 2021 i rapporti quadriennali sulla legislatura delle delegazioni bilaterali saranno sostituiti da un rapporto annuale comune. </p><p>Di seguito sono illustrate le attività nell'anno in esame della Delegazione per le relazioni con il Bundestag tedesco (Del-D), della Delegazione per le relazioni con il Parlamento austriaco (Del-A), della Delegazione per le relazioni con il Parlamento francese (Del-F), della Delegazione per le relazioni con il Parlamento italiano (Del-I) e della Delegazione per le relazioni con il Landtag del Principato del Liechtenstein (Del-FL). Le attività delle singole delegazioni variano a seconda delle priorità stabilite dalla presidenza, delle sfide attuali e della situazione politica dello Stato limitrofo. Al di là delle relazioni bilaterali, nel 2020 vi è stato tuttavia un tema dominante in tutte le delegazioni: la pandemia di COVID-19 e le sue conseguenze politiche, sociali ed economiche.</p><p> </p><p><b>Conclusioni </b></p><p>L'evoluzione di questi ultimi mesi ha mostrato quanto stretti siano gli scambi economici, sociali e culturali tra regioni di confine. È proprio in momenti difficili come questo che il mantenimento di relazioni e scambi costanti tra Paesi limitrofi assume particolare importanza. </p><p>Come menzionato nel presente rapporto, a seguito della pandemia di COVID-19 le Delegazioni permanenti incaricate delle relazioni con i Parlamenti degli Stati limitrofi hanno dovuto rinviare gran parte delle attività e delle visite previste nel corso dell'anno. Tuttavia, grazie a modalità di comunicazione alternative, come le videoconferenze, sono riuscite a mantenere i contatti con i Paesi limitrofi. Questi strumenti di comunicazione continueranno probabilmente ad essere utilizzati in futuro, andando a integrare le consuete forme di collaborazione delle Delegazioni. </p>",
  "objectives": [
    {
      "number": 0,
      "resolutions": [
        {
          "council": 1,
          "date": "2021-06-10T00:00:00Z",
          "text": "Presa d’atto"
        },
        {
          "council": 2,
          "date": "2021-06-15T00:00:00Z",
          "text": "Presa d’atto"
        }
      ],
      "text": null
    }
  ],
  "proceedings": "<p><b>Dibattito al Consiglio degli Stati, 15.06.2021</b></p><p>Il Consiglio degli Stati ha preso atto del rapporto della Delegazione.</p>",
  "title": "Attività delle delegazioni permanenti per la cura delle relazioni con i paesi limitrofi. Rapporto annuale"
}