{
  "id": 20210045,
  "updated": "2022-01-12T07:20:36Z",
  "description": "Messaggio del 19 maggio 2021 concernente gli immobili del Dipartimento federale delle finanze per il 2021 (Messaggio 2021 sugli immobili del DFF)",
  "formattedId": "21.045",
  "initialSituation": "<p><b>Comunicato stampa del Consiglio federale del 19.05.2021</b></p><p><b>Il Consiglio federale chiede 364,3 milioni per le costruzioni della Confederazione </b></p><p><b>Nella seduta del 19 maggio 2021 il Consiglio federale ha adottato il messaggio 2021 sugli immobili, nel quale chiede al Parlamento crediti d'impegno dell'ordine di 364,3 milioni di franchi. Di questi, 118,8 milioni sono destinati a progetti della Confederazione per la promozione dello sport e 245,5 milioni alle costruzioni civili. </b></p><p>I due progetti più importanti riguardano la costruzione di un edificio sostitutivo per il Centro sportivo di nuoto a Tenero e di un nuovo edificio nell'ambito della quarta fase di costruzione del centro amministrativo di Zollikofen.</p><p> </p><p>Nuove costruzioni a Macolin e Tenero</p><p>Il messaggio 2021 sugli immobili comprende due progetti di costruzione importanti, che verranno realizzati nel quadro del \"Piano programmatico concernente l'edilizia sportiva della Confederazione\". Quest'ultimo è stato adottato dal Consiglio federale e trasmesso al Parlamento nel 2016, unitamente al rapporto \"Piano d'azione della Confederazione per la promozione dello sport\".</p><p>Già oggi il centro sportivo nazionale di Macolin ha problemi di carenza di spazi negli edifici per lo sport e la promozione dello sport di punta nell'esercito. La nuova costruzione accoglierà i locali per gli alloggi e la formazione e completerà gli edifici esistenti. Per questo progetto sono preventivati 27 milioni di franchi.</p><p>La Confederazione intende investire 91,8 milioni di franchi nella costruzione di un edificio sostitutivo per il Centro sportivo di nuoto a Tenero, che fa parte del Centro sportivo nazionale della gioventù Tenero (CST). La nuova opera offrirà condizioni ottimali per praticare sia lo sport popolare che quello di punta durante la stagione estiva e quella invernale. I lavori di costruzione saranno eseguiti a tappe e non determineranno interruzioni significative delle attività.</p><p> </p><p>Quarta fase di costruzione del centro amministrativo di Zollikofen</p><p>Lo stabile di otto piani, che sarà realizzato nella quarta fase di costruzione del centro amministrativo di Zollikofen, costituisce la conclusione dello sviluppo del sito di Meielen. Metterà a disposizione 400 postazioni di lavoro con i relativi locali annessi e comporterà un costo stimato a 48,5 milioni di franchi. Per completare la trasformazione verso forme di lavoro flessibili nell'Amministrazione federale e ottenere un aumento dell'efficienza e una diminuzione dei costi nel predisporre le postazioni di lavoro, occorrono altri edifici adeguati. La quarta tappa a Zollikofen fornisce un contributo importante al riguardo ed è un'ulteriore pietra miliare nell'attuazione dello Schema direttore 2024 (SD 2024), che prevede la concentrazione di unità amministrative in determinate sedi. È anche una premessa fondamentale per un'introduzione ottimale di forme di lavoro flessibile e di postazioni di lavoro condivise nell'Amministrazione federale. Grazie allo standard multispace, il nuovo edificio a Zollikofen offre gli spazi necessari a questo sviluppo.</p><p> </p><p>Altri progetti di costruzione</p><p>Oltre al nuovo edificio amministrativo a Zollikofen, il credito d'impegno \"Costruzioni civili\" comprende due progetti di oltre 10 milioni di franchi: la costruzione di un edificio sostitutivo per Agroscope a Posieux che ospiterà locali per la ristorazione e sale conferenze, il cui costo ammonta a 14,9 milioni di franchi, e la costruzione di un edificio sostitutivo per gli alloggi del CST a Tenero, per il quale sono preventivati 12,1 milioni di franchi. A ciò si aggiunge il credito d'impegno \"Altri progetti immobiliari 2021\" di 170 milioni di franchi, che sarà utilizzato per i progetti non specificati nel messaggio. Ne fanno parte anche i progetti di costruzione dell'Ufficio federale delle costruzioni e della logistica il cui costo è inferiore a 10 milioni di franchi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 19 maggio 2021 concernente gli immobili del Dipartimento federale delle finanze per il 2021 (Messaggio 2021 sugli immobili del DFF)"
    },
    {
      "number": 1,
      "resolutions": [
        {
          "council": 1,
          "date": "2021-09-22T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2021-12-07T00:00:00Z",
          "text": "Adesione"
        }
      ],
      "text": "Decreto federale concernente gli immobili del Dipartimento federale delle finanze per il 2021"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 22.09.2021</b></p><p><b>364,3 milioni per costruzioni, grossa fetta per Tenero</b></p><p><b>Il Consiglio nazionale ha approvato oggi all'unanimità diversi crediti d'impegno per un totale di 364,3 milioni di franchi per alcune costruzioni: 118,8 milioni sono destinati a progetti della Confederazione per la promozione dello sport e 245,5 milioni alle costruzioni civili. Ben 91,8 milioni di franchi sono previsti per la creazione di un edificio sostitutivo per il Centro sportivo di nuoto a Tenero.</b></p><p>Stando al Consiglio federale, la nuova opera in Ticino \"offrirà condizioni ottimali per praticare sia lo sport popolare, sia quello di punta durante la stagione estiva e quella invernale\". I lavori di costruzione saranno eseguiti a tappe e non determineranno interruzioni significative delle attività.</p><p>Il Centro sportivo nazionale della gioventù Tenero (CST) è compreso anche nel credito d'impegno \"costruzioni civili\": per la costruzione di un edificio sostitutivo per gli alloggi del Centro sono preventivati altri 12,1 milioni di franchi, ha precisato Alex Farinelli (PLR/TI) a nome della commissione.</p><p>Nell'ambito del messaggio 2021 sugli immobili, il Consiglio nazionale ha anche approvato un credito per complessivi 27 milioni di franchi per un nuovo edificio per gli alloggi e la formazione presso il Centro sportivo nazionale di Macolin, nel canton Berna.</p><p> </p><p>Centro amministrativo di Zollikofen</p><p>Tra i crediti adottati oggi figura pure la costruzione di un nuovo edificio di otto piani nell'ambito della quarta fase di costruzione del centro amministrativo di Zollikofen (BE). \"Metterà a disposizione 400 postazioni di lavoro con i relativi locali annessi e comporterà un costo stimato a 48,5 milioni di franchi\", stando all'esecutivo. Grazie a questi spazi vuole garantire nuove condizioni per l'introduzione di forme di \"lavoro flessibile\" per l'Amministrazione federale.</p><p>Per quanto riguarda la voce \"Costruzioni civili\", la Camera del popolo ha approvato un credito d'impegno per l'edificazione di un immobile sostitutivo per Agroscope a Posieux (FR) - che ospiterà locali per la ristorazione e sale conferenze - il cui costo ammonta a 14,9 milioni di franchi.</p><p>A tutto ciò, si aggiunge il credito d'impegno \"Altri progetti immobiliari 2021\" per un ammontare totale di 170 milioni di franchi, che sarà utilizzato per i progetti non specificati nel messaggio governativo.</p><p> </p><p>Notizia ATS</p><p><b>Dibattito al Consiglio degli Stati, 07.12.2021</b></p><p><b>364,3 milioni per costruzioni, grossa fetta per Tenero</b></p><p>Il Consiglio degli Stati, dopo il Nazionale in settembre, ha approvato oggi all'unanimità crediti per un totale di 364,3 milioni di franchi destinati a diverse costruzioni: 118,8 milioni sono destinati a progetti della Confederazione per la promozione dello sport e 245,5 milioni alle costruzioni civili. Ben 91,8 milioni sono previsti per la costruzione di un edificio sostitutivo destinato al Centro sportivo di nuoto a Tenero.</p><p>Stando al Consiglio federale, la nuova opera in Ticino offrirà condizioni ottimali per praticare sia lo sport popolare, sia quello di punta durante la stagione estiva e quella invernale. I lavori di costruzione saranno eseguiti a tappe e non determineranno interruzioni significative delle attività.</p><p>Il Centro sportivo nazionale della gioventù Tenero è compreso anche nel credito d'impegno \"costruzioni civili\": per la costruzione di un edificio sostitutivo per gli alloggi del Centro sono preventivati altri 12,1 milioni di franchi.</p>",
  "title": "Messaggio 2021 sugli immobili del DFF"
}