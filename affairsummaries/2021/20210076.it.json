{
  "id": 20210076,
  "updated": "2022-06-22T09:35:05Z",
  "description": "Messaggio del 24 novembre 2021 concernente la revisione parziale della legge sullo Stato ospite",
  "formattedId": "21.076",
  "initialSituation": "<p><b>Comunicato stampa del Consiglio federale del 24.11.2021</b></p><p><b>Il Consiglio federale adotta il messaggio concernente la modifica della legge sullo Stato ospite</b></p><p><b>Il Consiglio federale ha nella sua seduta del 24 novembre 2021 adottato il messaggio concernente la modifica della legge sullo Stato ospite. Il progetto di modifica tiene conto della situazione particolare del Comitato internazionale della Croce Rossa in materia di previdenza professionale e si iscrive nel quadro della politica di Stato ospite della Svizzera condotta dal Consiglio federale.</b></p><p>Nella sua seduta del 24 novembre 2021, il Consiglio federale ha adottato il messaggio concernente la modifica della legge del 22 giugno 2007 sullo Stato ospite (LSO). Il progetto di modifica parziale della LSO presentato al Parlamento prevede un regime di previdenza professionale adeguato alla situazione e alle esigenze del Comitato internazionale della Croce Rossa (CICR). La regolamentazione proposta consente al personale del CICR non affiliato all'assicurazione federale per la vecchiaia e per i superstiti di essere assoggettato alla legislazione sulla previdenza professionale. Queste disposizioni particolari sono giustificate dal ruolo e dalla specificità di questa organizzazione, che ha sempre avuto legami molto stretti con la Svizzera. Il CICR è il principale partner della Confederazione nel campo dell'aiuto umanitario e riveste un ruolo di primaria importanza nella protezione delle vittime dei conflitti armati e nell'attuazione delle Convenzioni di Ginevra.</p><p>La procedura di consultazione, che si è svolta dal 31 marzo al 7 luglio 2021, ha mostrato che il progetto di modifica gode di un ampio sostegno. Un folto gruppo di partecipanti ha elogiato la politica di Stato ospite della Svizzera e l'attenzione verso i bisogni specifici del CICR.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 24 novembre 2021 concernente la revisione parziale della legge sullo Stato ospite"
    },
    {
      "number": 1,
      "resolutions": [
        {
          "council": 1,
          "date": "2022-03-10T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2022-06-16T00:00:00Z",
          "text": "Adesione"
        },
        {
          "council": 1,
          "date": "2022-06-17T00:00:00Z",
          "text": "Adozione nella votazione finale"
        },
        {
          "council": 2,
          "date": "2022-06-17T00:00:00Z",
          "text": "Adozione nella votazione finale"
        }
      ],
      "text": "Legge federale sui privilegi, le immunità e le facilitazioni, nonché sugli aiuti finanziari accordati dalla Svizzera quale Stato ospite (Legge sullo Stato ospite, LSO)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 10.03.2022</b></p><p><b>Previdenza professionale, ok ad agevolazioni per CICR</b></p><p><b>Nessun problema al Consiglio nazionale per la modifica della legge sullo Stato ospite, che regola alcuni aspetti della presenza a Ginevra del Comitato internazionale della Croce Rossa (CICR). La Camera del popolo ha approvato oggi la revisione con 179 voti a favore e nessun contrario.</b></p><p>Il messaggio concernente la parziale modifica di legge è stato adottato lo scorso novembre dal Consiglio federale. Il progetto prevede un regime di previdenza professionale adeguato alla particolare situazione e alle esigenze del CICR - organo con sede nella città di Calvino - e si iscrive nel quadro della politica di Stato ospite della Svizzera.</p><p>La regolamentazione consente al personale del CICR non affiliato all'assicurazione per la vecchiaia e per i superstiti (AVS) di essere assoggettato alla legislazione sulla previdenza professionale. Queste disposizioni peculiari sono giustificate dal ruolo e dalla specificità di questa organizzazione, che ha sempre avuto legami storicamente molto stretti con la Svizzera, permettendole di godere di condizioni favorevoli.</p><p>\"Negli ultimi anni il personale del CICR di nazionalità straniera è aumentato e si sposta sovente fra la sede svizzera e quelle in altri Paesi\", ha sottolineato a nome della commissione preparatoria Brigitte Crottaz (PS/VD). Con questa novità i dipendenti \"non devono cambiare regime di assicurazioni sociali ogni volta che si recano all'estero, ma possono mantenere lo stesso per tutta la durata del rapporto di lavoro\", ha aggiunto la sua collega Christine Badertscher (Verdi/BE).</p><p>Il CICR è il principale partner della Confederazione nel campo dell'aiuto umanitario. Riveste inoltre un ruolo di primaria importanza nella protezione delle vittime dei conflitti armati e nell'attuazione delle Convenzioni di Ginevra.</p><p> </p><p>Notizia ATS</p><p><b>Dibattito al Consiglio degli Stati, 16.06.2022</b></p><p>Il Consiglio degli Stati ha approvato all'unanimità la revisione parziale della legge sullo Stato ospite, destinata in particolare a regolare alcuni aspetti riguardanti la presenza del CICR a Ginevra. In futuro, per i membri del personale non affiliati all'AVS, sarà possibile essere assoggettati alla legislazione sulla previdenza professionale. </p>",
  "title": "Legge sullo Stato ospite. Modifica"
}