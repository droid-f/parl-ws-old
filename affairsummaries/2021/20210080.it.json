{
  "id": 20210080,
  "updated": "2022-01-31T08:36:45Z",
  "description": "Messaggio del 17 novembre 2021 concernente la modifica della legge federale sulla circo-lazione stradale",
  "formattedId": "21.080",
  "initialSituation": "<p><b>Comunicato stampa del Consiglio federale del 17.11.2021</b></p><p><b>Adottato dal Consiglio federale il messaggio concernente la modifica della legge sulla circolazione stradale</b></p><p><b>Nella seduta del 17 novembre 2021 il Consiglio federale ha licenziato il messaggio concernente la modifica della legge sulla circolazione stradale (LCStr) all'attenzione del Parlamento. Punti chiave della revisione sono la riduzione delle emissioni di gas serra, l'aumento della sicurezza stradale e un quadro normativo che consenta la guida autonoma.</b></p><p>Il messaggio in parola, adottato dal Consiglio federale il 17 novembre 2021, prevede principalmente gli adeguamenti illustrati di seguito.</p><p> </p><p>Promozione di tecnologie verdi</p><p>Spesso i veicoli dotati di tecnologie ecologiche sono più lunghi o più pesanti di quelli tradizionali, a causa per esempio della batteria o di cabine di guida aerodinamiche. Per incentivarne la diffusione, in futuro saranno concesse deroghe ai limiti massimi di lunghezza e massa previsti per legge, affinché l'impiego di queste tecnologie non comporti una riduzione della capacità di carico del mezzo.</p><p> </p><p>Via libera alla guida autonoma</p><p>I veicoli automatizzati possono incrementare la sicurezza stradale, fluidificare il traffico e ridurre le emissioni ambientali, dischiudendo nuove opportunità per l'economia e i servizi di trasporto. Con la revisione della legge sulla circolazione stradale si vuole permettere la guida autonoma in Svizzera, creando un apposito quadro normativo. Il Consiglio federale potrà stabilire in che misura i conducenti saranno dispensati dai loro obblighi e a quali condizioni potranno essere immatricolati i veicoli autonomi privi di guidatore che circolano su singoli tratti predefiniti e sotto sorveglianza. L'Ufficio federale delle strade (USTRA) avrà inoltre la facoltà di autorizzare e finanziare sperimentazioni con tali veicoli.</p><p> </p><p>Adeguamento delle misure \"Via Sicura\"</p><p>Per i reati di guida spericolata, le autorità esecutive e i giudici avranno maggiore discrezionalità per valutare meglio le circostanze del caso specifico ed evitare sentenze eccessivamente penalizzanti. Sarà abolita la pena detentiva minima di un anno e scenderà da 24 a 12 mesi la durata minima della revoca della licenza di condurre. Il Consiglio federale vuole inoltre ripristinare il diritto di regresso al posto dell'attuale obbligo previsto per gli assicuratori di responsabilità civile nel caso di reati di guida spericolata e inabilità alla guida, così come rinunciare all'introduzione di etilometro blocca-motore e scatola nera.</p><p> </p><p>Obbligatorietà del casco per bambini e ragazzi</p><p>Il numero di infortunati gravi tra i ciclisti aumenta notevolmente dai 12 anni in su, a fronte di un calo significativo di coloro che utilizzano il casco; al Consiglio federale sarà pertanto concessa la competenza di prevederne l'uso obbligatorio fino ai 16 anni, al fine di incrementare la sicurezza di questa categoria di utenti.</p><p> </p><p>Attuazione interventi parlamentari</p><p>In adempimento della mozione Hess 13.3572, i titolari di un veicolo potranno modificarne il peso totale consentito in qualsiasi momento presso gli uffici cantonali della circolazione stradale; ciò permetterà di reagire con maggiore flessibilità alle condizioni del mercato.</p><p>In attuazione della mozione Freysinger 15.3574, il periodo di prova per neopatentati sarà prorogato solo se durante lo stesso si commette un'infrazione medio-grave o grave comportante la revoca del documento. La licenza in prova invece scadrà solo se, sempre durante tale periodo, è commessa una seconda infrazione medio-grave o grave.</p><p> </p><p>Prossime fasi</p><p>Gli adeguamenti della LCStr saranno ora discussi dal Parlamento; l'entrata in vigore scaglionata è prevista a partire dal 2023.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 17 novembre 2021 concernente la modifica della legge federale sulla circo-lazione stradale"
    },
    {
      "number": 1,
      "resolutions": [

      ],
      "text": "Legge federale sulla circolazione stradale (LCStr)"
    }
  ],
  "proceedings": "<p><b>Comunicato stampa della commissione dei trasporti e delle telecomunicazioni del Consiglio nazionale del 11.01.2022</b></p><p>Nell'ambito della <b>modifica della legge federale sulla circolazione stradale </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210080\">21.080</a>)<b>, </b>si è svolta un'audizione cui hanno partecipato diverse organizzazioni interessate. Sono stati sentiti rappresentanti dell'ACS, del TCS, dell'ATA, dell'ASTAG, dell'UTP, di Mobilità pedonale Svizzera, di Pro Velo Svizzera e di RoadCross Svizzera. Al termine dell'audizione la Commissione ha deciso, senza opposizioni, di entrare in materia sul progetto. Darà avvio alla deliberazione di dettaglio in occasione della sua prossima seduta, in programma a fine gennaio. Gli elementi principali del progetto sono la promozione di tecnologie rispettose dell'ambiente, la guida autonoma e l'adeguamento nell'ambito di \"Via sicura\". </p><p> </p><p><b>Comunicato stampa della commissione dei trasporti e delle telecomunicazioni del Consiglio nazionale del 01.02.2022</b></p><p>La Commissione dei trasporti del Consiglio nazionale (CTT-N) vuole adattare le misure del programma di sicurezza stradale \"Via sicura\", rendendole più proporzionate, ed eliminare disagi indesiderati. È inoltre contraria all'obbligo del casco in bicicletta fino a 16 anni. </p><p>Durante la sua prima seduta dell'anno in corso, la Commissione ha dapprima effettuato una consultazione relativa alla <b>modifica della legge federale sulla circolazione stradale (</b><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210080\">21.080</a><b>)</b> e, senza opposizioni, è entrata in materia sull'oggetto; è seguita ora la deliberazione di dettaglio. Con 22 voti contro 2 e 1 astensione, si è espressa inequivocabilmente contro l'obbligo di indossare il casco in bicicletta per bambini e ragazzi fino a 16 anni, ritenendo che tale misura non offrirebbe vantaggi significativi dal profilo della sicurezza, comportando per contro grossi problemi a livello di esecuzione e potrebbe nuocere all'attrattiva della bicicletta.</p><p>La Commissione appoggia inoltre, senza opposizioni, le modifiche concernenti la lunghezza e il peso massimo dei veicoli stabiliti nel disegno del Consiglio federale al fine di promuovere le tecnologie ecologiche (art. 9 cpv. 2bis). La Commissione sostiene altresì la promozione della trasformazione digitale nel traffico stradale, nel senso di attribuire al Consiglio federale la competenza di disciplinare in tempo utile la guida autonoma. In merito all'adeguamento delle misure \"Via sicura\", la Commissione concorda con il Consiglio federale sul fatto che le autorità giudiziarie dovrebbero disporre di un maggiore margine discrezionale nei reati di guida spericolata, al fine di poter soppesare meglio le circostanze nel caso specifico. Con 18 voti contro 4 e 2 astensioni ha quindi votato a favore dell'abolizione della pena detentiva minima di un anno. Per quanto riguarda il ritiro della patente per i reati di guida spericolata, la Commissione intende spingersi oltre il Consiglio federale e ridurre il periodo minimo dagli attuali 24 a 6 mesi (13 voti contro 11 e 1 astensione). Il Consiglio federale aveva proposto una riduzione a 12 mesi. La CTT-N è inoltre favorevole a un'attenuazione della pena in caso di eccessi di velocità commessi durante interventi urgenti o necessari dal punto di vista tattico da conducenti di veicoli di soccorso e decide, con 12 voti contro 11 e 1 astensione, che per la punibilità verrà tenuto conto soltanto della differenza rispetto alla velocità che sarebbe stata appropriata per l'intervento in questione. Con 14 voti contro 10 e 1 astensione, la Commissione propone inoltre di abrogare il divieto di svolgere corse su circuito con veicoli a motore alla presenza di pubblico.</p><p>Nella votazione sul complesso, la Commissione ha accolto l'oggetto con 20 voti contro 4.</p><p> </p><p><b>Informazioni</b></p><p>Stefan Senn, segretario della commissione, </p><p>058 322 95 36,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Legge federale sulla circolazione stradale. Modifica"
}