{
  "id": 20220300,
  "updated": "2023-05-08T07:31:06Z",
  "formattedId": "22.300",
  "initialSituation": "<p>Il Cantone di Turgovia sottopone all'Assemblea federale la seguente iniziativa cantonale.</p><p>La legge sulla pianificazione del territorio (LPT; RS 700) è modificata, nell'ambito della revisione in corso (LPT 2), in modo tale che i Cantoni e i Comuni possano autorizzare la realizzazione di edifici e impianti per la produzione di calore ed elettricità a partire da biomassa legnosa nelle regioni agricole.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Seduta della Commissione dell'ambiente, della pianificazione del territorio e dell'energia del Consiglio nazionale il 26.04.2023</b></p><p>La Commissione dell'ambiente, della pianificazione del territorio e dell'energia del Consiglio nazionale ha concluso le deliberazioni sulla revisione parziale della legge sulla pianificazione del territorio respingendo ulteriori disposizioni derogatorie per costruzioni fuori delle zone edificabili e sottolineando in tal modo l'obiettivo di presentare un efficace controprogetto all'Iniziativa paesaggio.</p><p>La Commissione dell'ambiente, della pianificazione del territorio e dell'energia del Consiglio nazionale (CAPTE-N) ha concluso le deliberazioni sulla seconda fase della revisione parziale della legge sulla pianificazione del territorio (LPT 2; <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180077\">18.077</a>) e ha approvato il progetto con 19 voti contro 0 e 6 astensioni. La maggioranza della Commissione intende perseguire l'obiettivo di stabilizzare il numero di edifici situati fuori delle zone edificabili. Si è pertanto detta contraria a disposizioni derogatorie di più ampia portata ed ha inasprito singole decisioni del Consiglio degli Stati, mentre diverse minoranze desiderano allentare determinate condizioni. In questo senso, con 13 voti contro 12, la Commissione ha deciso di consentire a determinate condizioni la demolizione, la ricostruzione e l'ampliamento aziendale delle strutture ricettive erette fuori delle zone edificabili in conformità al diritto anteriore, ma non delle strutture della ristorazione (art. 37a cpv. 2). Una minoranza vorrebbe invece stralciare questa disposizione, un'altra minoranza si allinea alla versione del Consiglio degli Stati. La Commissione respinge anche la disposizione nell'articolo 16a che autorizza come conformi alla zona gli edifici e gli impianti necessari per ulteriori utilizzazioni nella zona agricola. Diverse minoranze intendono definire come conformi ulteriori attività affini all'agricoltura oppure ampliare le possibilità abitative in queste zone. La Commissione intende anche sostenere gli impianti a biomassa agricoli attraverso una modifica dell'articolo 16a capoverso 1bis, come chiesto anche dalle iniziative cantonali <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210313\">21.313</a> e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220300\">22.300</a>; tali impianti devono poter essere usati dall'azienda agricola stessa o dalle aziende circostanti. In futuro le infrastrutture che devono essere ubicate fuori delle zone edificabile dovranno essere, per quanto possibile, raggruppate insieme ad altre infrastrutture (art. 24bis). La Commissione intende inoltre disciplinare il diritto di chiedere il ripristino della situazione conforme alla legge per utilizzi non autorizzati fuori delle zone edificabili: tale diritto dovrebbe decadere dopo 30 anni (art. 25, con 16 voti contro 9). In questo modo la Commissione attua la richiesta della mozione commissionale <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20214334\">21.4334</a>, accolta da entrambe le Camere. Una minoranza respinge questa disposizione.</p><p><b> </b></p><p><b>Informazioni</b></p><p>Sébastien Rey, segretario della commissione, </p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Diamo una vera chance all'utilizzo di legno da energia nell'agricoltura! Modifica della legge federale sulla pianificazione del territorio"
}