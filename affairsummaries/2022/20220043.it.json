{
  "id": 20220043,
  "updated": "2022-10-27T15:50:45Z",
  "description": "Messaggio del 25 maggio 2022 concernente l’iniziativa popolare «Vivere meglio la pensione (Iniziativa per una 13esima mensilità AVS)»",
  "formattedId": "22.043",
  "initialSituation": "<p><b>Comunicato stampa del Consiglio federale del 25.05.2022</b></p><p><b>Il Consiglio federale respinge l'iniziativa popolare per una tredicesima mensilità AVS</b></p><p><b>Il Consiglio federale si dichiara contrario all'iniziativa popolare federale \"Vivere meglio la pensione (Iniziativa per una 13esima mensilità AVS)\". In occasione della sua seduta del 25 maggio 2022 ha adottato e trasmesso al Parlamento il relativo messaggio. L'Esecutivo ritiene che non vi sia alcun margine di manovra finanziario per il versamento di una tredicesima rendita di vecchiaia dell'AVS. Inoltre, i beneficiari di una rendita d'invalidità o per superstiti sarebbero penalizzati rispetto ai pensionati. Il Consiglio federale punta sulle riforme della previdenza per la vecchiaia in corso, tese a mantenere il livello delle prestazioni dell'AVS e della previdenza professionale obbligatoria e a garantire l'equilibrio finanziario del 1° e del 2° pilastro.</b></p><p>L'iniziativa popolare \"Vivere meglio la pensione (Iniziativa per una 13esima mensilità AVS)\" chiede che tutti i beneficiari di una rendita di vecchiaia abbiano diritto a un supplemento annuo pari a un dodicesimo della loro rendita annua, vale a dire a una tredicesima rendita di vecchiaia dell'AVS. Il supplemento non dovrà comportare la riduzione delle prestazioni complementari (PC) né la perdita del diritto alle medesime.</p><p>Con l'attuale meccanismo di adeguamento delle rendite AVS all'evoluzione dei prezzi e dei salari, le rendite AVS sostituiscono una parte del reddito conseguito in precedenza più bassa per ogni generazione di beneficiari di rendita rispetto alla generazione precedente. Le richieste di migliorare le prestazioni dell'assicurazione sono dunque comprensibili per il Consiglio federale. Tuttavia, se da un lato l'accettazione dell'iniziativa migliorerebbe le prestazioni di vecchiaia dell'AVS, dall'altro, le prestazioni supplementari peggiorerebbero ulteriormente la situazione finanziaria dell'assicurazione, poiché genererebbero spese supplementari pari a circa 5 miliardi di franchi nel 2032. Questo importo corrisponde a circa 0,8 punti percentuali dei salari o a 1,1 punti percentuali IVA. Già con l'ordinamento vigente, secondo le prospettive finanziarie l'AVS registrerà un deficit di ripartizione di circa 4,7 miliardi di franchi nel 2032.</p><p>Il proposto versamento di una tredicesima rendita di vecchiaia dell'AVS provocherebbe inoltre ingiustizie. Da un punto di vista sociopolitico, tale supplemento non sarebbe giustificato per tutti i beneficiari di rendita. Inoltre, i beneficiari di rendite di vecchiaia sarebbero avvantaggiati non solo per quanto riguarda il supplemento di rendita, ma anche nell'ambito delle PC, mentre le prestazioni dei beneficiari di una rendita d'invalidità o per superstiti sarebbero calcolate in base a importi più bassi. Il Consiglio federale considera problematica una tale disparità tra le rendite del 1° pilastro. A suo avviso, inoltre, con le prestazioni complementari il sistema sociale svizzero può adempiere nel suo complesso il mandato di garantire la copertura del fabbisogno vitale.</p><p>Riforme in corso nell'ambito della previdenza per la vecchiaia</p><p>La riforma concernente la stabilizzazione dell'AVS (AVS 21), approvata dal Parlamento il 17 dicembre 2021 e su cui il Popolo voterà il 25 settembre 2022, è volta a garantire il finanziamento dell'assicurazione e a mantenere il livello delle prestazioni per il prossimo decennio. In base al progetto, l'età di pensionamento sarà armonizzata a 65 anni sia per gli uomini che per le donne. Per le donne prossime al pensionamento l'aumento dell'età AVS sarà accompagnato da misure compensative. Per generare entrate supplementari si procederà a un aumento dell'IVA. Inoltre, il passaggio dalla vita professionale al pensionamento sarà reso più flessibile e potrà essere effettuato gradualmente tramite la riscossione parziale della rendita. Chi lavorerà oltre i 65 anni avrà la possibilità di colmare eventuali lacune contributive e migliorare così la propria rendita.</p><p>Il Consiglio federale preferisce puntare su un miglioramento mirato della previdenza per la vecchiaia degli assicurati con redditi modesti invece che su un costoso ampliamento delle prestazioni per tutti. A tal fine si prevede di rendere la previdenza professionale obbligatoria accessibile anche ai lavoratori con gradi d'occupazione e redditi bassi. La riforma LPP 21 è attualmente discussa in Parlamento.</p><p>Il Consiglio federale propone pertanto al Parlamento di raccomandare al Popolo e ai Cantoni di respingere l'iniziativa per una 13esima mensilità AVS.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 25 maggio 2022 concernente l’iniziativa popolare «Vivere meglio la pensione (Iniziativa per una 13esima mensilità AVS)»"
    },
    {
      "number": 1,
      "resolutions": [

      ],
      "text": "Decreto federale concernente l’iniziativa popolare «Vivere meglio la pensione (Iniziativa per una 13esima mensilità AVS)»"
    }
  ],
  "proceedings": "<p>Corapporto della Commissione delle finanze del Consiglio nazionale</p><p><b>Comunicato stampa della commissione delle finanze del Consiglio nazionale del 06.07.2022</b></p><p>In un corapporto indirizzato alla Commissione della sicurezza sociale e della sanità del Consiglio nazionale (CSSS-N), competente per questo oggetto, con 14 voti contro 8 la Commissione delle finanze propone di respingere l'<a  href=\"https://www.fedlex.admin.ch/eli/fga/2022/1486/it\">iniziativa popolare</a> per una 13esima mensilità AVS.</p><p>Anche se, di primo acchito, la rivendicazione avanzata dall'iniziativa popolare appare allettante, la maggioranza della Commissione considera problematico finanziarne l'attuazione. A suo parere, la Confederazione non sarebbe in grado di sostenere le maggiori uscite, dell'ordine di miliardi, a carico delle finanze federali già fortemente sollecitate. Per i motivi citati, non ritiene necessario elaborare un controprogetto diretto o indiretto.</p><p>Una minoranza della Commissione sostiene l'iniziativa popolare, ritenendo che le richieste in essa contenute siano molto importanti e assolutamente giustificate. Il finanziamento delle misure previste non dovrebbe rappresentare un ostacolo per un Paese ricco come la Svizzera. Un'altra minoranza è favorevole all'elaborazione di un controprogetto diretto o indiretto, che consentirebbe di compensare la tredicesima mensilità AVS con le prestazioni complementari.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p><b> </b></p><p>Corapporto della Commissione delle finanze del Consiglio degli Stati</p><p><b>Comunicato stampa della commissione delle finanze del Consiglio degli Stati del 30.08.2022</b></p><p>Con 8 voti contro 4, propone inoltre di respingere l'iniziativa popolare \"Vivere meglio la pensione (Iniziativa per una 13esima mensilità AVS)\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220043\">22.043</a> n).</p><p>Considerazioni di bilancio, fra cui l'attuazione finanziariamente onerosa di questi progetti e le prospettive oltremodo incerte a livello finanziario, hanno determinato la decisione presa dalla maggioranza della Commissione.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione sicurezza sociale e della sanità del Consiglio nazionale del 19.08.2022</b></p><p>La rendita annua AVS non dev'essere aumentata di un'ulteriore mensilità. Tale supplemento aggraverebbe i problemi di finanziamento a lungo termine dell'AVS e sarebbe inappropriato a sostenere in modo mirato i pensionati nel bisogno. È quanto ritiene la Commissione della sicurezza sociale e della sanità del Consiglio nazionale (CSSS-N), che propone pertanto di respingere l'iniziativa popolare per una 13esima mensilità AVS. </p><p>La Commissione ha concluso le sue deliberazioni sull'iniziativa popolare <b>\"Vivere meglio la pensione (Iniziativa per una 13esima mensilità AVS)\"</b> (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220043\">22.043</a>) e, con 17 voti contro 7, propone di respingerla. L'iniziativa chiede un supplemento annuo pari a un dodicesimo della rendita annua per tutte le rendite AVS, badando che tale supplemento non riduca o azzeri le eventuali prestazioni complementari. La maggioranza della Commissione ritiene che la combinazione tra AVS e prestazioni complementari costituisca già oggi un sistema consolidato che assicura il sostentamento economico in età avanzata. Le prospettive a lungo termine di finanziamento dell'AVS sono incerte già con l'odierno livello delle rendite e il margine di manovra delle finanze della Confederazione è limitato. Questo parla a sfavore di un aumento generalizzato delle rendite AVS per tutti i beneficiari indipendente dal loro reale bisogno, come quello chiesto dall'iniziativa.</p><p>Una minoranza della Commissione ritiene che l'iniziativa popolare contribuisca in modo significativo a combattere la povertà in età avanzata e ad assicurare un adeguato standard di vita durante la vecchiaia. Di conseguenza propone di accoglierla. La Commissione ha inoltre respinto, con 15 voti contro 10, la proposta di elaborare un controprogetto indiretto che avrebbe previsto un corrispondente supplemento alla rendita AVS destinato alle economie domestiche con i redditi più bassi, ossia al 40 per cento di tutte le economie domestiche.</p><p> </p><p><b>Informazioni</b></p><p>Boris Burri, segretario della commissione, </p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Vivere meglio la pensione (Iniziativa per una 13esima mensilità AVS). Iniziativa popolare"
}