{
  "id": 20220044,
  "updated": "2022-11-14T07:54:48Z",
  "description": "Messaggio del 18 maggio 2022 concernente la modifica della legge federale sugli stranieri e la loro integrazione (aiuto finanziario ai Cantoni che gestiscono centri di partenza alla frontiera svizzera)",
  "formattedId": "22.044",
  "initialSituation": "<p><b>Comunicato stampa del Consiglio federale del 18.05.2022</b></p><p><b>La Confederazione potrà sostenere finanziariamente i Cantoni che gestiscono centri di partenza alla frontiera svizzera</b></p><p><b>In Svizzera le autorità federali e cantonali devono poter fermare per un breve periodo le persone tenute a lasciare il Paese e sprovviste di un titolo di soggiorno, così da assicurarne la consegna alle autorità di uno Stato limitrofo in virtù di un accordo di riammissione. Inoltre, se il numero di attraversamenti illegali della frontiera è straordinariamente elevato, la Confederazione deve poter partecipare alle spese d'esercizio che sono soprattutto a carico dei Cantoni con centri di partenza in prossimità del confine. Questo è quanto ha deciso il Consiglio federale nella seduta del 18 maggio 2022. Il messaggio sulla modifica della legge federale sugli stranieri e la loro integrazione (LStrI) è sottoposto al Parlamento.</b></p><p>Il messaggio sulla modifica della LStrI prevede la possibilità di sostenere finanziariamente i Cantoni che in situazioni straordinarie gestiscono alloggi temporanei per stranieri da allontanare senza formalità. In tal modo Il Consiglio federale attua la mozione 17.3857 \"Aiuto finanziario ai Cantoni che gestiscono centri di partenza alla frontiera svizzera\".</p><p> </p><p>Sostegno finanziario e fermo di breve durata</p><p>I Cantoni di frontiera sono maggiormente confrontati con questo tipo di consegna agli Stati limitrofi di quanto non lo siano gli altri Cantoni. Pertanto, se il numero di entrate irregolari è particolarmente elevato, la Confederazione deve poter partecipare con una somma forfettaria giornaliera alle spese d'esercizio per il fermo di breve durata in un centro cantonale di partenza situato in prossimità della frontiera. Questi centri sono destinati all'alloggio a breve termine di stranieri fermati mentre attraversavano illegalmente la frontiera e allontanati senza formalità.</p><p>Per attuare la mozione, è necessario integrare anche la disposizione sul fermo di breve durata: la competente autorità federale o cantonale può fermare, per massimo tre giorni in un centro cantonale di partenza, chi è sprovvisto di permesso di soggiorno di breve durata, di permesso di dimora o di permesso di domicilio per assicurarne la consegna alle autorità di uno Stato limitrofo in virtù di un accordo di riammissione.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 18 maggio 2022 concernente la modifica della legge federale sugli stranieri e la loro integrazione (aiuto finanziario ai Cantoni che gestiscono centri di partenza alla frontiera svizzera)"
    },
    {
      "number": 1,
      "resolutions": [
        {
          "council": 1,
          "date": "2022-09-22T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale sugli stranieri e la loro integrazione (LStrI) (Aiuto finanziario ai Cantoni che gestiscono centri di partenza alla frontiera svizzera)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 22.09.2022</b></p><p><b>Rinvio facilitato stranieri, aiuto forfettario ai Cantoni</b></p><p><b>La Confederazione deve partecipare alle spese d'esercizio dei cosiddetti \"centri di partenza\" cantonali situati in prossimità del confine. Lo ha deciso oggi il Consiglio nazionale approvando - con 182 voti a favore, un contrario e due astenuti - una modifica della Legge federale sugli stranieri e la loro integrazione.</b></p><p>La riforma legislativa prevede esplicitamente la possibilità per Berna di sostenere finanziariamente con una somma forfettaria i Cantoni che in situazioni straordinarie gestiscono alloggi temporanei per stranieri che possono essere allontanati senza che una decisione formale sia necessaria (ossia senza una decisione di un giudice, ndr.), ha spiegato il relatore commissionale Damien Cottier (PLR/NE). Ad essere interessati dalla novità sono in particolare i Cantoni di frontiera, che sono maggiormente confrontati con questo tipo di consegna agli Stati limitrofi.</p><p>La legge prevede anche una modifica delle disposizioni sul fermo di breve durata: la competente autorità federale o cantonale potrà trattenere in un centro cantonale di partenza per un massimo di tre giorni chi è sprovvisto di permesso di soggiorno di breve durata, di dimora o di domicilio. Questo tipo di fermo è ammissibile solo quando esiste un accordo di riammissione facilitato con uno Stato limitrofo (come quello concluso con l'Italia, ndr.).</p><p>La modifica legislativa trae origine da una mozione depositata dall'ex \"senatore\" Fabio Abate (PLR/TI) e approvata dal Parlamento nel 2018. Nel suo atto parlamentare Abate faceva riferimento all'apertura a Rancate di un centro asilanti provvisorio nel 2016. All'epoca la Confederazione aveva concluso un accordo eccezionale con le autorità ticinesi in merito a un aiuto finanziario. La legge adottata oggi permette di assicurare le basi legali per eventuali altri sostegni di questo tipo, ha spiegato Cottier.</p><p>Durante l'esame di dettaglio la sinistra ha tentato di inserire nella legge l'obbligo di ordinare per iscritto il fermo. La persona fermata dovrebbe anche avere facoltà di ricorrere presso una autorità giudiziaria che dovrebbe esaminarne entro 24 ore la legittimità.</p><p>\"Non si tratta di ritardare l'espulsione ma di rispettare lo Stato di diritto\", ha sostenuto Delphine Klopfenstein Broggini (Verdi/GE). La Costituzione garantisce il diritto a chi è privato della libertà di essere informato, ha ricordato la ginevrina. L'emendamento è inutile perché la prassi già oggi prevede la notificazione per iscritto, ha replicato Cottier convincendo il plenum che ha bocciato la proposta con 115 voti a 64.</p><p>Lo schieramento rosso-verde, sostenuto dai Verdi liberali, ha poi chiesto l'esclusione dal fermo dei bambini fino a 15 anni. La detenzione, anche per soli tre giorni, di un minore viola la Convenzione sui diritti del fanciullo, ha affermato Klopfenstein Broggini. La proposta permetterebbe quindi di colmare un vuoto giuridico. \"Bisogna tener conto del benessere dei bambini\", ha aggiunto Samira Marti (PS/BL).</p><p>L'esperienza del centro di Rancate ha mostrato come una tale struttura possa essere realizzata anche tenendo conto delle famiglie e dei giovanissimi, ha replicato Marco Romano (Centro/TI). Le strutture in questione - ha proseguito il ticinese - non sono centri di detenzione, si tratta invece di mettere a disposizione un tetto e una cena alle persone interessate in modo da evitare che dormano per strada o finiscano nelle mani dei passatori. La maggioranza non l'ha però seguito ed ha approvato l'emendamento con 94 voti contro 87.</p><p> </p><p><b>Comunicato stampa della commissione delle istituzioni politiche del Consiglio degli Stati del 18.10.2022</b></p><p>La Commissione ha concluso l'esame preliminare di quattro disegni del Consiglio federale riguardanti varie modifiche della legge federale sugli stranieri e la loro integrazione (LStrI), che sono quindi pronti per la trattazione da parte della Camera.</p><p>Il primo disegno concerne i centri di partenza cantonali alla frontiera svizzera (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220044\">22.044</a>), nei quali le persone obbligate a lasciare il Paese poiché prive di permesso di soggiorno possono essere trattenute in fermo di breve durata per assicurarne la consegna allo Stato limitrofo. La Commissione ha approvato all'unanimità il disegno, che prevede che la Confederazione versi aiuti finanziari ai Cantoni che gestiscono tali centri. La maggioranza della Commissione ha invece respinto una disposizione aggiunta dal Consiglio nazionale che vieta il fermo di persone che non hanno ancora compiuto 15 anni.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Legge federale sugli stranieri e la loro integrazione. Aiuto finanziario ai Cantoni che gestiscono centri di partenza alla frontiera svizzera. Modifica"
}