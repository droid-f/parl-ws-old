{
  "id": 20220082,
  "updated": "2023-04-18T07:45:40Z",
  "description": "Messaggio del 9 dicembre 2022 concernente la legge federale sullo sgravio delle imprese dai costi normativi (Legge sullo sgravio delle imprese, LSgrI)",
  "formattedId": "22.082",
  "initialSituation": "<p><b>Comunicato stampa del Consiglio federale del 09.12.2022</b></p><p><b>Il Consiglio federale vuole ridurre l'onere amministrativo a carico delle imprese</b></p><p><b>Il Consiglio federale vuole ridurre l'onere normativo a carico delle imprese. Allo stesso tempo, desidera promuovere ed espandere ulteriormente la digitalizzazione dei servizi delle autorità. Il 9 dicembre 2022 ha adottato il messaggio relativo a una legge sullo sgravio delle imprese. Inoltre l'Esecutivo, pur respingendo l'idea di un un freno alla regolamentazione, ha ugualmente adottato il messaggio sulla sua introduzione. Con ciò il Consiglio federale adempie a un mandato del Parlamento.</b></p><p>Una normativa efficiente e misurata è fondamentale per garantire l'attrattiva delle condizioni quadro della piazza economica. Con la legge sullo sgravio delle imprese (LSgrI), che mira in particolare a promuovere la digitalizzazione dei servizi delle autorità a disposizione delle imprese sulla piattaforma elettronica centrale \"Easygov\", il Consiglio federale propone una serie di misure specifiche volte allo sgravio amministrativo. Con il messaggio relativo alla LSgrI, il Consiglio federale adempie al mandato parlamentare espresso con la mozione 16.3388 Sollberger.</p><p>Anche l'introduzione di un freno alla regolamentazione ha l'obiettivo di contenere l'onere normativo a carico delle imprese. Stando al mandato parlamentare, in futuro una normativa che implica costi notevoli per le imprese dovrà ottenere una maggioranza qualificata in Parlamento, aspetto che rende necessaria una modifica costituzionale. Fin dall'inizio, il Consiglio federale ha guardato con occhio critico questo strumento, che è stato oggetto di controversie anche in fase di consultazione. Tuttavia, il 4 marzo 2022 ha deciso di redigere un messaggio e di adempiere al mandato parlamentare (mozione 16.3360 PLR-Gruppo liberale radicale), rinunciando a chiedere l'approvazione del disegno di legge.</p><p> </p><p>Il Consiglio federale propone una legge sullo sgravio delle imprese</p><p>L'ancoraggio giuridico di principi e di obblighi di verifica intende contribuire a garantire che la nuova normativa venga concepita in modo efficiente e snello, soprattutto per le piccole e medie imprese. Sarà inoltre garantita una maggiore trasparenza in termini di costi normativi a carico delle imprese, che potranno quindi essere inclusi nelle basi decisionali del Consiglio federale e del Parlamento. La normativa già in vigore dovrà essere verificata, andando a indagare in modo mirato il suo potenziale di sgravio attraverso studi settoriali. Nel complesso, l'Amministrazione federale dovrà identificare e sfruttare in modo più coerente le possibilità di sgravio previste dalla normativa esistente e da quella nuova.</p><p>Anche processi elettronici efficienti che permettono la comunicazione tra imprese e autorità rientrano tra le possibilità di sgravio diretto delle aziende. Le disposizioni relative a una piattaforma elettronica centralizzata per servizi delle autorità destinati alle imprese consentono di offrire uno sportello unico (one stop shop) a livello nazionale. Le autorità saranno obbligate a rendere accessibili alle imprese attraverso la piattaforma elettronica centralizzata i servizi legati all'esecuzione del diritto federale. Le imprese potranno gestire tutti i servizi delle autorità attraverso un unico account. Tutti i processi diventeranno così più rapidi, efficienti e intuitivi.</p><p>Il disegno di legge nel suo complesso e le singole misure hanno ricevuto un ampio consenso in fase di consultazione. La stragrande maggioranza dei partecipanti vede la necessità di intervenire per intensificare l'impegno volto allo sgravio delle imprese.</p><p> </p><p>Consiglio federale: freno alla regolamentazione poco adeguato</p><p>Secondo il messaggio sul freno alla regolamentazione, per ridurre l'aumento dei costi normativi a carico delle imprese gli atti legislativi che comportano un onere considerevole dovranno ottenere una maggioranza qualificata in Parlamento. Vengono proposti due valori soglia, ossia più di 10 000 aziende interessate dall'aumento dei costi normativi o un aumento complessivo di più di 100 milioni di franchi di tali costi per tutte le aziende su un periodo di dieci anni. Questo secondo valore soglia implica che anche gli atti legislativi che riguardano meno di 10 000 imprese, ma che sono comunque associati a costi normativi complessivamente elevati, sono soggetti al freno alla regolamentazione.</p><p>Durante la consultazione, i sostenitori hanno sottolineato il fatto che questo strumento potrebbe attirare la necessaria attenzione da parte dell'Amministrazione federale e del Parlamento sull'onere a carico delle imprese. Gli oppositori hanno invece criticato in particolare il trattamento preferenziale degli interessi delle imprese associato a questo strumento nel processo legislativo, mettendo in luce le possibili difficoltà di applicazione. Anche per il Consiglio federale gli aspetti critici sono preponderanti. La mancata approvazione della legge si deve in particolare agli effetti collaterali di politica nazionale che ne derivano, non giustificati da un effettivo sgravio delle imprese.</p><p>Un simile effetto di sgravio può infatti essere ottenuto anche grazie alla LSgrI e quindi senza restrizioni da parte del Parlamento.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 9 dicembre 2022 concernente la legge federale sullo sgravio delle imprese dai costi normativi (Legge sullo sgravio delle imprese, LSgrI)"
    },
    {
      "number": 1,
      "resolutions": [

      ],
      "text": "Legge federale sullo sgravio delle imprese dai costi della regolamentazione (Legge sullo sgravio delle imprese, LSgrI)"
    }
  ],
  "proceedings": "<p><b>Comunicato stampa della commissione dell'economia e dei tributi</b> <b>del Consiglio degli Stati del 28.03.2023</b></p><p>Il disegno di legge (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220082\">22.082</a>) è inteso a ridurre l'onere normativo che grava sulle imprese e ad ampliare ulteriormente la gamma dei servizi digitalizzati offerti dalle autorità. Le misure riguardano sia le regolamentazioni nuove che quelle esistenti. L'obiettivo è di verificare in modo sistematico il loro potenziale di sgravio e di presentare in modo più trasparente i costi della regolamentazione per le imprese.</p><p>Condividendo gli obiettivi perseguiti dal disegno di legge, la Commissione è entrata in materia sul progetto senza svolgere un dibattito. La Commissione ritiene che il progetto contribuisca alla lotta contro i costi normativi. In particolare, migliorerà la qualità delle informazioni disponibili per il Consiglio federale e il Parlamento. Allo stesso modo, quanto previsto a proposito della piattaforma elettronica centralizzata Easygov renderà più agevoli i processi amministrativi tra le imprese e le autorità.</p><p>Nell'ambito della deliberazione di dettaglio, la Commissione ha tenuto a precisare che l'obbligo di verificare, in occasione dell'elaborazione di atti normativi, le possibilità di semplificazione per le imprese (cfr. art. 4) nonché di procedere a una stima dei costi (art. 6) si applica non solo al Consiglio federale, ma anche al Parlamento quando elabora un atto normativo nel contesto di un'iniziativa parlamentare. La Commissione ha inoltre discusso una proposta che chiede l'introduzione di un organismo indipendente incaricato di verificare la qualità delle stime dei costi per le imprese effettuate dall'Amministrazione. Poiché su questo tema sono rimasti aperti diversi interrogativi, la Commissione ha chiesto all'Amministrazione di presentarle un rapporto e una formulazione adatta in vista della sua seduta del 24 aprile 2023.</p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Sgravio delle imprese dai costi normativi (Legge sullo sgravio delle imprese, LSgrI)"
}