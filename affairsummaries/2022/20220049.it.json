{
  "id": 20220049,
  "updated": "2023-01-31T16:46:24Z",
  "description": "Messaggio del 10 giugno 2022 concernente una revisione del Codice civile svizzero (Successione d’imprese)",
  "formattedId": "22.049",
  "initialSituation": "<p><b>Comunicato stampa del Consiglio federale del 10.06.2022</b></p><p><b>Il Consiglio federale adotta il messaggio sulla trasmissione d'imprese per via successoria</b></p><p><b>Il Consiglio federale intende agevolare la trasmissione d'imprese per via successoria in seno alla famiglia. Nella seduta del 10 giugno 2022 ha adottato il messaggio su una pertinente modifica del Codice civile (CC). La riforma vuole in particolare contribuire a una maggiore stabilità delle PMI svizzere e garantire posti di lavoro.</b></p><p>Il 1° gennaio 2023 entreranno in vigore alcune modifiche del diritto successorio: il testatore potrà in futuro disporre liberamente di una parte maggiore della sua successione. Tra le conseguenze della riduzione della porzione legittima vi sarà anche una maggiore flessibilità nella trasmissione d'imprese per via successoria, per cui risulterà più facile trasferire un'impresa a un nuovo titolare. Per incentivare ulteriormente tale trasmissione, nel messaggio adottato il 10 giugno 2022 il Consiglio federale propone diverse misure.</p><p> </p><p>Agevolare la trasmissione d'imprese per via successoria in seno alla famiglia</p><p>Un erede deve poter rilevare l'impresa, anche se il defunto non ha preso alcuna disposizione in merito. In futuro il giudice potrà, su richiesta e a determinate condizioni, attribuire l'intera impresa a un erede. In tal modo si intende evitare la frammentazione o la chiusura in particolare delle piccole e medie imprese (PMI).</p><p>Nell'attribuzione va tenuto conto delle quote ereditarie degli altri eredi. Il Consiglio federale propone una dilazione di pagamento per il caso in cui chi rileva l'impresa abbia problemi a compensare immediatamente gli altri eredi. Si vuole così evitare che il rilevamento dell'impresa crei problemi di liquidità.</p><p>Inoltre, il disegno del Consiglio federale stabilisce regole specifiche riguardo al valore d'imputazione dell'impresa nell'ambito della divisione dell'eredità, prevedendo, a determinate condizioni, la possibilità di imputare un'impresa attribuita mentre l'ereditando era in vita al valore nel momento dell'attribuzione. In tal modo si vuole tenere conto del rischio imprenditoriale assunto dal rilevatario dell'impresa. Nel contempo si evita di svantaggiare gli altri eredi per quanto riguarda i beni che possono senz'altro essere separati dall'impresa, perché nella valutazione dell'impresa si tiene conto degli elementi patrimoniali che sono necessari all'esercizio e di quelli che non lo sono.</p><p> </p><p>Protezione degli eredi legittimari</p><p>Il disegno del Consiglio federale prevede normative particolari per proteggere gli eredi che ricevono soltanto la legittima. In linea di massima è infatti esclusa la possibilità di attribuire loro, contro la loro volontà, la legittima sotto forma di partecipazione minoritaria a un'impresa. In caso di legati o liberalità tra vivi riguardanti partecipazioni in un'impresa, viene inoltre favorita la riunione delle partecipazioni minoritarie e maggioritarie.</p><p> </p><p>Effetti positivi per l'economia</p><p>Ogni anno fino a 16 000 imprese devono affrontare una successione. Secondo le stime, 3400 di queste possono andare incontro a problemi di finanziamento a causa della normativa di diritto successorio. Le misure proposte vogliono contrastare tale fenomeno e rafforzare la piazza economia svizzera. Infine, i provvedimenti contribuiscono anche a una maggiore stabilità delle imprese e quindi a garantire posti di lavoro.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 10 giugno 2022 concernente una revisione del Codice civile svizzero (Successione d’imprese)"
    },
    {
      "number": 1,
      "resolutions": [

      ],
      "text": "Codice civile svizzero (Successione d’imprese)"
    }
  ],
  "proceedings": "<p><b>Comunicato stampa della commissione degli affari giuridici del Consiglio degli Stati del 04.11.2022</b></p><p>Dopo aver svolto diverse audizioni nel corso dell'ultima seduta, la Commissione ha potuto avviare la discussione sulla modifica del Codice civile volta a facilitare la successione d'imprese (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220049\">22.049</a>). Con 8 voti contro 1 si è pronunciata a favore dell'entrata in materia, ritenendo che il disegno apporti una serie di miglioramenti apprezzabili. Nel contempo sottolinea la complessità del disegno e il fatto che numerose questioni rimangono aperte. La Commissione ha quindi incaricato l'Amministrazione di chiarire diversi di aspetti. Continuerà i suoi lavori con la discussione articolo per articolo in occasione di una prossima seduta.</p><p> </p><p><b>Comunicato stampa della commissione degli affari giuridici del Consiglio degli Stati del 27.01.2023</b></p><p>Nel suo messaggio del 10 giugno 2022, il Consiglio federale ha sottoposto al Parlamento un disegno di revisione del Codice civile teso a facilitare la successione d'imprese (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220049\">22.049</a> s). Durante la seduta del 4 novembre 2022, la Commissione era entrata in materia sul disegno e aveva impartito alcuni mandati all'Amministrazione. Ora ha preso atto dei risultati e ha chiesto all'Amministrazione di rielaborare alcune questioni. Continuerà con la deliberazione di dettaglio durante una delle prossime sedute.</p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Codice civile. Modifica (Successione d’imprese)"
}