{
  "id": 20220036,
  "updated": "2023-01-11T09:19:20Z",
  "description": "Messaggio del 22 giugno 2022 relativo al decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)",
  "formattedId": "22.036",
  "initialSituation": "<p><b>Comunicato stampa del Consiglio federale del 23.06.2022</b></p><p><b>La Confederazione disciplina l'attuazione dell'imposizione minima dell'OCSE in Svizzera</b></p><p><b>Per attuare il progetto dell'OCSE e del G20 sull'imposizione dell'economia digitale il Consiglio federale propone l'introduzione di un'imposta integrativa. In virtù dei risultati emersi dalla consultazione, il 25 per cento delle entrate derivanti dall'imposta integrativa spetta alla Confederazione, che dovrà utilizzare tale quota per promuovere l'attrattiva della piazza economica svizzera. Il restante 75 per cento è destinato ai Cantoni e ai Comuni. </b></p><p>L'imposta integrativa si applica soltanto ai grandi gruppi di imprese che raggiungono una cifra d'affari annua globale di almeno 750 milioni di euro e il cui livello d'imposizione minima è inferiore al 15 per cento. Essendo un'imposta federale, l'imposta integrativa può contare sull'accettazione internazionale. L'attuazione a livello cantonale tiene conto del federalismo fiscale.</p><p>Il 25 per cento delle entrate derivanti dall'imposta integrativa spetta alla Confederazione. Questi mezzi supplementari sono destinati a coprire le maggiori uscite per la perequazione finanziaria nazionale e a promuovere l'attrattiva della piazza economica svizzera. Il progetto non inciderà quindi sul bilancio della Confederazione. </p><p>Il restante 75 per cento delle entrate è destinato ai Cantoni. I Cantoni effettivamente interessati dalla misura otterranno pertanto i mezzi necessari per preservare la propria competitività e potranno decidere in modo autonomo come utilizzarli, tenendo tuttavia adeguatamente conto dei Comuni.</p><p> </p><p>Tempi ristretti</p><p>A fronte di tempi particolarmente ristretti, il Consiglio federale ha deciso di procedere a tappe. In una prima fase, una nuova norma costituzionale conferirà alla Confederazione la facoltà di attuare il progetto dell'OCSE e del G20. In seguito, il Consiglio federale disciplinerà l'imposizione minima attraverso un'ordinanza temporanea. Da ultimo, l'ordinanza temporanea sarà sostituita da una legge federale.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 giugno 2022 relativo al decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)"
    },
    {
      "number": 1,
      "resolutions": [
        {
          "council": 2,
          "date": "2022-09-28T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2022-12-01T00:00:00Z",
          "text": "Deroga"
        },
        {
          "council": 2,
          "date": "2022-12-05T00:00:00Z",
          "text": "Deroga"
        },
        {
          "council": 1,
          "date": "2022-12-06T00:00:00Z",
          "text": "Deroga"
        },
        {
          "council": 2,
          "date": "2022-12-08T00:00:00Z",
          "text": "Deroga"
        },
        {
          "council": 1,
          "date": "2022-12-13T00:00:00Z",
          "text": "Adesione"
        },
        {
          "council": 1,
          "date": "2022-12-16T00:00:00Z",
          "text": "Adozione nella votazione finale"
        },
        {
          "council": 2,
          "date": "2022-12-16T00:00:00Z",
          "text": "Adozione nella votazione finale"
        }
      ],
      "text": "Decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 28.09.2022</b></p><p><b>Senatori approvano proposta governo</b></p><p><b>La modifica costituzionale proposta dal Governo per adempiere agli impegni fiscali presi nei confronti dell'Organizzazione dell'Organizzazione per la cooperazione e lo sviluppo economico (OCSE) e del G20 in Svizzera è nell'interesse del Paese. Ne è convinto il Consiglio degli Stati che oggi - dopo un lungo dibattito - ha deciso di adottarla con 44 voti favorevoli e 1 astenuto. Il dossier passa ora al Nazionale.</b></p><p>Concretamente, si tratta di introdurre un'imposta integrativa per tutti quei grandi gruppi di imprese che raggiungono un fatturato annuo globale di almeno 750 milioni di euro (743 milioni di franchi al cambio attuale) e il cui livello d'imposizione minima è inferiore al 15%.</p><p>Il Consiglio federale stima in circa 200 le società elvetiche e in 2000 circa le filiali di multinazionali attive in Svizzera interessate da questo modello di tassazione. Le circa 600'000 PMI e altre società operanti unicamente in Svizzera non sono interessate dalla riforma.</p><p>Le maggiori entrate per le casse pubbliche potrebbero oscillare tra un miliardo e 2,5 miliardi di franchi a partire dal 2026-2027, ha ricordato Alex Kuprecht (UDC/SZ) a nome della commissione.</p><p><b> </b></p><p>Mantenere le imprese in Svizzera</p><p>Stando al progetto, il 25% delle entrate generate da questa nuova imposta spetterebbe alla Confederazione e il rimanente 75% ai Cantoni. La maggioranza si è allineata al parere del governo: è opportuno lasciare la maggior parte di queste entrate supplementari ai Cantoni interessati, affinché possano adottare misure per mantenere l'attrattiva della propria piazza economica, è stato rilevato.</p><p>L'obiettivo è che le aziende in questione rimangano in Svizzera. I Cantoni con ingenti entrate supplementari pagano inoltre di più per la perequazione delle risorse, è stato ricordato. \"Se le imprese, insediatesi in Svizzera a causa di un tasso di imposizione basso, decidono di partire, tutti ne risentiranno\", ha spiegato il ministro delle finanze Ueli Maurer. Se i cantoni di Zugo o Ginevra, perdono le loro grandi aziende, sono meno soldi nelle casse federali, ha aggiunto.</p><p>Una minoranza di sinistra proponeva una distribuzione delle maggiori entrate secondo la chiave di ripartizione dell'imposta federale diretta e quindi una quota destinata alla Confederazione del 78,8%. Teme che la riforma aumenti la disparità fiscale tra i Cantoni e vede la sua proposta come un modo per consentire a più Cantoni di partecipare alle maggiori entrate.</p><p>Ma alla fine, con 30 voti contro 8 e 5 astenuti, il plenum ha seguito la proposta governativa, sostenuta anche dalla maggioranza commissionale.</p><p><b> </b></p><p>Quali ripercussioni per i Cantoni?</p><p>Le ripercussioni concrete della riforma sui singoli Cantoni hanno suscitato una lunga discussione in aula: secondo vari oratori, è impossibile avanzare stime affidabili, dato che manca una base numerica solida su cui basarsi. Le indicazioni al riguardo contenute in studi recenti vanno prese con le pinze.</p><p>Il \"senatore\" Ruedi Noser (PLR/ZH) ha comunque sottolineato che le imprese stesse vogliono questa riforma. \"Intendono avere a che fare con l'amministrazione svizzera e non con quella tedesca, poiché sono convinte che le entrate fiscali verranno utilizzate bene\".</p><p>Altri hanno rilevato che con la riforma i Cantoni con un'imposizione elevata diventeranno sicuramente più attrattivi rispetto a quelli con un'imposizione ridotta. Tuttavia le differenze rimarranno e i Cantoni con un'aliquota d'imposta bassa e grandi imprese sul proprio territorio avranno maggiori entrate.</p><p>Secondo Paul Rechsteiner (PS/SG), i cantoni che ne hanno davvero bisogno non beneficerebbero della ripartizione proposta. \"Solo alcuni cantoni ben situati, con un'aliquota fiscale bassa, ne trarrebbero vantaggi\".</p><p><b> </b></p><p>Voto popolare nel giugno 2023</p><p>Nelle discussioni è stato ricordato che per attuare una tassazione differenziata delle società è necessaria questa modifica costituzionale. Dopo le deliberazioni odierne al Consiglio degli Stati, durante la sessione invernale toccherà al Consiglio nazionale occuparsi del dossier. L'obiettivo è di sottoporlo al popolo e ai Cantoni il 18 giugno 2023.</p><p>Un'ordinanza transitoria, già posta in consultazione, dovrebbe poi garantire l'entrata in vigore della tassazione minima il 1° gennaio 2024. Tuttavia, l'entrata in vigore definitiva dipenderà dai progressi dell'attuazione negli altri Stati. La legge corrispondente sarà adottata in una fase successiva.</p><p> </p><p>Notizia ATS</p><p><b>Dibattito al Consiglio nazionale, 01.12.2022</b></p><p><b>Approvata imposta minima OCSE/G20</b></p><p><b>Via libera anche da parte del Nazionale alla modifica costituzionale sull'imposizione minima delle grandi multinazionali. Il dossier - approvato con 127 voti contro 43 e 18 astenuti - torna agli Stati per l'esame delle divergenze. Oggi la Camera del popolo ha optato per una ripartizione del gettito supplementare in parti uguali tra Confederazione e Cantoni. I \"senatori\" vogliono invece concedere a Berna solo il 25%.</b></p><p>La revisione della Costituzione è necessaria per adempiere agli impegni fiscali presi nei confronti dell'Organizzazione per la cooperazione e lo sviluppo economico (Ocse) e del G20 in Svizzera, ha illustrato la relatrice commissionale Sophie Michaud Gigon (Verdi/VD).</p><p>I 137 Paesi dell'Ocse e del G20 hanno infatti raggiunto un'intesa su un'aliquota minima del 15% per le società attive a livello internazionale che registrano un giro d'affari annuo di almeno 750 milioni di euro (740 milioni di franchi al cambio attuale). Se uno Stato intende mantenere un'imposizione più bassa, gli altri possono imporre un'ulteriore tassazione alle imprese assoggettate a un'aliquota inferiore.</p><p>Il recepimento dell'imposizione minima nel diritto svizzero assicura che i grandi gruppi non siano coinvolti in procedure fiscali estere. Inoltre, questa misura permette a Berna di non privarsi delle entrate fiscali che le spettano, ha detto da parte sua il consigliere federale Ueli Maurer.</p><p>Concretamente, si tratta di introdurre in Svizzera un'imposta integrativa per tutti quei grandi gruppi di imprese che raggiungono appunto un fatturato annuo globale di almeno 750 milioni di euro e il cui livello d'imposizione minima è inferiore al 15%.</p><p>Il Consiglio federale, ha spiegato il ministro delle finanze, stima in circa 200 le società elvetiche e in 2000 circa le filiali di multinazionali attive in Svizzera interessate da questo modello di tassazione. Le circa 600'000 PMI e altre società operanti unicamente in Svizzera non sono interessate dalla riforma.</p><p>Le maggiori entrate per le casse pubbliche potrebbero oscillare tra un miliardo e 2,5 miliardi di franchi a partire dal 2026-2027. Oggi in aula le discussioni si sono incentrate soprattutto sulla ridistribuzione di questa manna.</p><p>Stando al progetto governativo, e approvato dal Consiglio degli Stati, il 25% delle entrate generate da questa nuova imposta spetterebbe alla Confederazione e il rimanente 75% ai Cantoni dove hanno sede le imprese interessate. A beneficiarne sarebbe però tutta la Svizzera poiché questi Cantoni, confrontati con entrate supplementari, pagherebbero di più per la perequazione finanziaria. \"È un buon compromesso\", ha detto il consigliere federale Maurer.</p><p>\"È una ripartizione inaccettabile\", ha replicato Samuel Bendahan (PS/VD). \"A beneficiarne sarebbero solo una manciata di Cantoni, che sono proprio quelli che si sono resti colpevoli di dumping fiscale\". Agli altri resterebbero solo le briciole. Insomma, per il vodese \"le riforme fiscali devono andare a beneficio della popolazione di tutto il paese\".</p><p>Per sbrogliare la matassa, la Commissione dell'economia e dei tributi del Nazionale ha proposto una suddivisione in parti uguali tra Confederazione e Cantoni. Nel suo intervento Markus Ritter (Centro/SG) ha esplicitamente sostenuto che una ripartizione 50-50 è necessaria per vincere la futura votazione popolare, lanciando un appello \"alla sinistra e alla destra\" a trovare un compromesso. Il sangallese ha anche ricordato che l'imposta supplementare non verrà distribuita in egual misura a tutti i cantoni. Basilea Città e Zugo otterranno infatti circa il 40% della quota spettante ai cantoni.</p><p>Da parte sua, Magdalena Martullo-Blocher (UDC/GR) ha fortemente criticato la ripartizione 50-50: \"i cantoni perderebbero parte della loro sovranità fiscale\", ha sostenuto. Per la democentrista, inoltre, \"non si dovrebbe parlare di maggiori entrate fiscali per l'erario ma di costi supplementari per le imprese\". Queste ultime si aspettano inoltre qualcosa in cambio: delle misure che i Cantoni interessati potrebbero finanziare con le maggiori entrare.</p><p>Al voto, la maggioranza del Consiglio nazionale ha approvato - 99 voti a 89 - la suddivisione in parti uguali tra Confederazione e Cantoni. La camera ha poi dovuto esprimersi sull'eventualità di introdurre un importo massimo per abitante (400 franchi) nella distribuzione cantonale, così come proposto dalla commissione preparatoria. Lo scopo, ha spiegato la relatrice Michaud Gigon, è evitare che il fossato tra cantoni ricchi e quelli poveri si allarghi ulteriormente.</p><p>La maggioranza - UDC, PLR e Centro - ha però bocciato questa formulazione perché ritenuta troppo dirigista. \"Ci opponiamo al fatto che i proventi di questa imposta aggiuntiva vengano raccolti e distribuiti secondo modalità nuove, estranee all'attuale quadro politico, giuridico e finanziario\", ha ad esempio sostenuto Olivier Feller (PLR/VD). Con motivazioni simili è stata respinta l'idea dei Verdi liberali di ripartire la quota cantonale nella misura di due terzi in funzione del prodotto interno lordo dei Cantoni e di un terzo in funzione del numero di abitanti. Secco \"no\" infine - 143 voti a 13 e 33 astenuti - all'emendamento presentato dai Verdi che voleva versare l'intera somma alla Confederazione. </p><p> </p><p>Notizia ATS</p><p><b>Dibattito al Consiglio degli Stati, 05.12.2022</b></p><p><b>Imposta minima OCSE/G20, divergenze su ripartizione introiti</b></p><p><b>Permangono delle divergenze tra i due rami del Parlamento in merito alla modifica costituzionale sull'imposizione minima delle grandi multinazionali, dopo il secondo passaggio al Consiglio degli Stati. Le due Camere si oppongono in merito alla ripartizione tra Cantoni e Confederazione degli introiti supplementari.</b></p><p>L'introduzione di un'imposta integrativa per tutti quei grandi gruppi di imprese che raggiungono un fatturato annuo globale di almeno 750 milioni di euro e il cui livello d'imposizione minima è inferiore al 15% non è contestata.</p><p>In base alle stime sono circa 200 le società elvetiche e 2000 circa le filiali di multinazionali attive in Svizzera interessate da questo modello di tassazione. Le circa 600'000 PMI e altre società operanti unicamente in Svizzera non sono interessate dalla riforma.</p><p>Le maggiori entrate per le casse pubbliche potrebbero oscillare tra un miliardo e 2,5 miliardi di franchi a partire dal 2026-2027. Oggi in aula le discussioni, come del resto la settimana scorso al Nazionale, si sono incentrate soprattutto sulla ridistribuzione di questa manna.</p><p>Stando al progetto governativo, e approvato dal Consiglio degli Stati in settembre, il 25% delle entrate generate da questa nuova imposta spetterebbe alla Confederazione e il rimanente 75% ai Cantoni dove hanno sede le imprese interessate. Giovedì il Nazionale ha invece approvato una ripartizione 50-50.</p><p>Per Alex Kuprecht (UDC/SZ), che a nome della commissione ha difeso la soluzione adottata in prima lettura dagli Stati, è invece giusto lasciare i maggiori introiti nei cantoni dove sono stati generati, in modo che questi possano adottare misure per mantenere l'attrattiva della propria piazza economica. Non bisogna poi dimenticare che questi cantoni, confrontati con entrate supplementari, pagherebbero di più per la perequazione finanziaria, ha aggiunto Matthias Michel (PLR/ZG).</p><p>\"Le maggiori infrastrutture sono pagate dalla Confederazione e la politica economica del Paese è definita a Berna\", ha replicato Paul Rechsteiner (PS/SG). Il sangallese ha anche ricordato che l'imposta supplementare non verrà distribuita in egual misura a tutti i cantoni. Basilea Città e Zugo otterranno infatti circa il 40% della quota spettante ai cantoni. Le sue argomentazioni non hanno però convinto il plenum che ha confermato la ripartizione 25-75 con 31 voti contro 11 e una astensione.</p><p>La revisione della Costituzione è necessaria per adempiere agli impegni fiscali presi nei confronti dell'Organizzazione per la cooperazione e lo sviluppo economico (Ocse) e del G20 in Svizzera.</p><p>I 137 Paesi dell'Ocse e del G20 hanno infatti raggiunto un'intesa su un'aliquota minima del 15% per le società attive a livello internazionale che registrano un giro d'affari annuo di almeno 750 milioni di euro (740 milioni di franchi al cambio attuale). Se uno Stato intende mantenere un'imposizione più bassa, gli altri possono imporre un'ulteriore tassazione alle imprese assoggettate a un'aliquota inferiore.</p><p>Il recepimento dell'imposizione minima nel diritto svizzero assicura che i grandi gruppi non siano coinvolti in procedure fiscali estere. Inoltre, questa misura permette a Berna di non privarsi delle entrate fiscali che le spettano.</p><p>Dopo le deliberazioni odierne al Consiglio degli Stati, il dossier torna al Nazionale, che se ne occuperà già domani. L'obiettivo è concludere l'iter parlamentare della riforma in questa sessione invernale in modo da sottoporla al popolo il 18 giugno 2023.</p><p>Un'ordinanza transitoria, la cui consultazione è terminata lo scorso 17 novembre, dovrebbe poi garantire l'applicazione della tassazione minima a partire dal 1° gennaio 2024. Tuttavia, l'entrata in vigore definitiva dipenderà dai progressi dell'attuazione negli altri Stati. La legge corrispondente sarà adottata in una fase successiva. </p><p> </p><p>Notizia ATS</p><p><b>Dibattito al Consiglio nazionale, 06.12.2022</b></p><p><b>Imposta minima OCSE/G20, 75% gettito ai Cantoni</b></p><p><b>Il gettito supplementare generato dall'imposizione minima delle grandi multinazionali finirà nella misura del 75% ai Cantoni e del 25% alla Confederazione. Lo ha deciso oggi il Nazionale allineandosi così agli Stati, a cui ritorna il dossier per un'ultima divergenza.</b></p><p>La riforma è necessaria per adempiere agli impegni fiscali presi nei confronti dell'Organizzazione per la cooperazione e lo sviluppo economico (Ocse) e del G20 in Svizzera. Si tratta concretamente di modificare la Costituzione federale per permettere il prelievo di un'imposta integrativa per tutti quei grandi gruppi di imprese che raggiungono un fatturato annuo globale di almeno 750 milioni di euro e il cui livello d'imposizione minima è inferiore al 15%.</p><p>La necessità di agire, per evitare alla Confederazione di privarsi di entrate fiscali che altrimenti finirebbero all'estero, non è contestata. Le maggiori entrate per le casse pubbliche potrebbero oscillare tra un miliardo e 2,5 miliardi di franchi a partire dal 2026-2027. Le discussioni in Parlamento si sono concentrate sulla ridistribuzione di questa manna.</p><p>In prima lettura, giovedì scorso, il Consiglio nazionale aveva optato per una suddivisione in parti uguali tra Confederazione e Cantoni. Governo e Consiglio degli Stati propongono invece di lasciare ai Cantoni dove hanno sede le imprese interessate il 75% delle entrate generate da questa nuova imposta, Berna riceverebbe il 25% restante.</p><p>Durante le discussioni, in diversi hanno sottolineato la necessità di trovare un compromesso accettabile per poter vincere la votazione popolare (che dovrebbe tenersi il 18 giugno 2023, ndr.). \"Con la soluzione 50-50, Zugo riceverà 180 milioni in più, come spiegare alla popolazione che questa somma non è sufficiente?\", si è chiesto Cédric Wermuth (PS/AG).</p><p>Franziska Ryser (Verdi/SG) ha ricordato che l'imposta supplementare non verrà distribuita in egual misura a tutti i cantoni. Basilea Città e Zugo otterranno infatti circa il 40% della quota spettante ai cantoni. Per la sangallese, \"se il popolo boccerà la riforma, la responsabilità ricadrà su chi in Parlamento non è disposto a fare compromessi\".</p><p>\"La proposta 75-25 è già frutto di un compromesso, elaborato dalle associazioni economiche, dagli stessi cantoni e dal Consiglio federale\", ha replicato Thomas Aeschi (UDC/ZG). Con questa soluzione i Cantoni si sono detti depositi a cedere a Berna un quarto del gettito supplementare, contrariamente a quanto prevede la Costituzione, ha precisato.</p><p>Con questa nuova imposta la Svizzera perde un vantaggio significativo nella concorrenza internazionale. I soldi vanno pertanto lasciati dove sono stati generati, in modo che questi Cantoni possano adottare misure per mantenere l'attrattiva della propria piazza economica, ha evidenziato il consigliere federale Ueli Maurer. Il relatore commissionale Martin Landolt (Centro/GL) ha poi ricordato che la somma in gioco è tutto sommato modesta: lo 0,5% del budget globale della Confederazione.</p><p>Al voto la soluzione 75-25 è stata approvata da 99 deputati, 87 hanno preferito la proposta 50-50, mentre in 6 si sono astenuti. Eliminata questa divergenza, il Nazionale ha invece deciso di mantenerne un'altra, sulla ripartizione all'interno dei cantoni degli introiti supplementari. Pertanto, il dossier torna, come detto, agli Stati.</p><p> </p><p>Notizia ATS</p><p><b>Dibattito al Consiglio degli Stati, 08.12.2022</b></p><p>Il Consiglio degli Stati ha deciso di mantenere l'ultima divergenza che ancora l'oppone al Nazionale in merito alla modifica costituzionale sull'imposizione minima delle grandi multinazionali. Questa concerne la ripartizione all'interno dei cantoni degli introiti supplementari generati dalla futura nuova imposta integrativa. </p><p> </p><p>Notizia ATS</p><p><b>Dibattito al Consiglio nazionale, 13.12.2022</b></p><p><b>CN: imposta minima OCSE/G20, eliminate tutte le divergenze</b></p><p><b>C'è accordo tra i due rami del Parlamento in merito al progetto di modifica costituzionale sull'imposizione minima delle grandi multinazionali. Oggi il Nazionale si è allineato agli Stati sull'ultima divergenza rimasta, che concerneva la ripartizione all'interno dei cantoni degli introiti supplementari generati dalla futura nuova imposta integrativa.</b></p><p>Come noto, i 137 Paesi dell'OCSE e del G20 hanno raggiunto un'intesa su un'aliquota minima del 15% per le società attive a livello internazionale che registrano un giro d'affari annuo di almeno 750 milioni di euro (740 milioni di franchi al cambio attuale). Se uno Stato intende mantenere un'imposizione più bassa, gli altri possono imporre un'ulteriore tassazione alle imprese assoggettate a un'aliquota inferiore.</p><p>Per evitare alla Confederazione di privarsi di entrate fiscali che altrimenti finirebbero all'estero, il Consiglio federale ha proposto una modifica costituzionale per permettere il prelievo di un'imposta integrativa per queste imprese. In base alle stime sono circa 200 le società elvetiche e 2000 circa le filiali di multinazionali attive in Svizzera interessate da questo modello di tassazione. Le circa 600'000 PMI e altre società operanti unicamente in Svizzera non sono interessate dalla riforma.</p><p>Le maggiori entrate per le casse pubbliche potrebbero oscillare tra un miliardo e 2,5 miliardi di franchi a partire dal 2026-2027. Nelle scorse sedute le maggiori discussioni in Parlamento si sono concentrate sulla ridistribuzione di questa manna.</p><p>Inizialmente il Nazionale aveva optato per una suddivisione in parti uguali tra Confederazione e cantoni. Vista l'opposizione di Governo e Consiglio degli Stati, la Camera del popolo aveva ceduto accettando di lasciare ai Cantoni dove hanno sede le imprese interessate il 75% delle entrate generate da questa nuova imposta, Berna riceverà il 25% restante.</p><p>Come accennato, l'ultima divergenza che ancora opponeva Consiglio nazionale e degli Stati riguardava la ripartizione del gettito supplementare della nuova imposta all'interno dei singoli cantoni. Nelle scorse sedute la Camera del popolo aveva deciso che questi devono tenere \"adeguatamente conto dei Comuni, ripartendo le entrate analogamente a quanto avviene per l'imposta sull'utile\".</p><p>I \"senatori\" avevano però stralciato la seconda parte della frase - quella che fa riferimento all'imposta sull'utile - ritenendo che fosse una eccessiva ingerenza nelle competenze cantonali. Un parere espresso oggi anche dal consigliere federale Ueli Maurer, nel suo ultimo passaggio al Consiglio nazionale prima del pensionamento. Il ministro delle finanze ha inviato il plenum ad avere fiducia nei cantoni e a non creare nuovi strumenti finora sconosciuti al diritto federale. Al voto, il Nazionale lo ha seguito con 104 voti contro 72 e una astensione.</p><p>Il dossier è così pronto per la votazione finale di venerdì. Quella popolare dovrebbe aver luogo il 18 giugno 2023.</p><p>Un'ordinanza transitoria, la cui consultazione è terminata lo scorso 17 novembre, dovrebbe poi garantire l'applicazione della tassazione minima a partire dal 1° gennaio 2024. Tuttavia, l'entrata in vigore definitiva dipenderà dai progressi dell'attuazione negli altri Stati. La legge corrispondente sarà adottata in una fase successiva.</p>",
  "title": "Decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)"
}