{
  "id": 20220036,
  "updated": "2022-07-21T16:54:06Z",
  "description": "Messaggio del 22 giugno 2022 relativo al decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)",
  "formattedId": "22.036",
  "initialSituation": "<p><b>Comunicato stampa del Consiglio federale del 23.06.2022</b></p><p><b>La Confederazione disciplina l'attuazione dell'imposizione minima dell'OCSE in Svizzera</b></p><p><b>Per attuare il progetto dell'OCSE e del G20 sull'imposizione dell'economia digitale il Consiglio federale propone l'introduzione di un'imposta integrativa. In virtù dei risultati emersi dalla consultazione, il 25 per cento delle entrate derivanti dall'imposta integrativa spetta alla Confederazione, che dovrà utilizzare tale quota per promuovere l'attrattiva della piazza economica svizzera. Il restante 75 per cento è destinato ai Cantoni e ai Comuni. </b></p><p>L'imposta integrativa si applica soltanto ai grandi gruppi di imprese che raggiungono una cifra d'affari annua globale di almeno 750 milioni di euro e il cui livello d'imposizione minima è inferiore al 15 per cento. Essendo un'imposta federale, l'imposta integrativa può contare sull'accettazione internazionale. L'attuazione a livello cantonale tiene conto del federalismo fiscale.</p><p>Il 25 per cento delle entrate derivanti dall'imposta integrativa spetta alla Confederazione. Questi mezzi supplementari sono destinati a coprire le maggiori uscite per la perequazione finanziaria nazionale e a promuovere l'attrattiva della piazza economica svizzera. Il progetto non inciderà quindi sul bilancio della Confederazione. </p><p>Il restante 75 per cento delle entrate è destinato ai Cantoni. I Cantoni effettivamente interessati dalla misura otterranno pertanto i mezzi necessari per preservare la propria competitività e potranno decidere in modo autonomo come utilizzarli, tenendo tuttavia adeguatamente conto dei Comuni.</p><p> </p><p>Tempi ristretti</p><p>A fronte di tempi particolarmente ristretti, il Consiglio federale ha deciso di procedere a tappe. In una prima fase, una nuova norma costituzionale conferirà alla Confederazione la facoltà di attuare il progetto dell'OCSE e del G20. In seguito, il Consiglio federale disciplinerà l'imposizione minima attraverso un'ordinanza temporanea. Da ultimo, l'ordinanza temporanea sarà sostituita da una legge federale.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 giugno 2022 relativo al decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)"
    },
    {
      "number": 1,
      "resolutions": [

      ],
      "text": "Decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)"
    }
  ],
  "proceedings": "<p><b>Comunicato stampa della commissione dell'economia e dei tributi del Consiglio degli Stati del 28.06.2022</b></p><p>Pochi giorni dopo l'adozione del messaggio del Consiglio federale concernente l'attuazione del secondo pilastro della riforma fiscale dell'OCSE in Svizzera (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220036\">22.036</a>), la Commissione ha condotto un'ampia audizione sull'argomento, alla quale sono stati invitati anche i membri della commissione omologa del Consiglio nazionale (CET-N). All'audizione hanno partecipato rappresentanti dei Cantoni (CDCF), delle Città e dei Comuni, del mondo scientifico, oltre alle federazioni e ai gruppi di interesse seguenti: economiesuisse, Swissholdings, Groupement des Entreprises Multinationales, Unione sindacale svizzera, Unione svizzera delle arti e dei mestieri, EXPERTsuisse, Associazione svizzera dei banchieri, Associazione Svizzera d'Assicurazioni.</p><p>La Commissione procederà all'esame materiale del progetto in occasione della sua riunione del 25 agosto e lo concluderà nel corso del trimestre, in modo che il Consiglio degli Stati possa occuparsene nella sessione autunnale.</p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p><p> </p><p>Co-rapporto della Commissione delle finanze del Consiglio degli Stati</p><p><b>Comunicato stampa della commissione delle finanze del Consiglio degli Stati del 06.07.2022</b></p><p>In un corapporto indirizzato alla Commissione dell'economia e dei tributi (CET-S), responsabile per questo oggetto, la Commissione delle finanze si è occupata del progetto relativo all'attuazione dell'imposta minima del 15 per cento da applicare ai grandi gruppi di imprese secondo il progetto dell'OCSE e del G20 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220036\">22.036</a> s). In linea di massima, la Commissione accoglie con favore l'impostazione data dal Consiglio federale, sebbene l'intento di introdurre un'imposizione minima sia di per sé considerato con scetticismo da alcuni membri della CdF-S. La Commissione delle finanze concorda sul fatto che non sia opportuno compensare le maggiori uscite mediante la perequazione finanziaria nazionale (PFN), poiché ciò richiederebbe il coinvolgimento dei Cantoni e causerebbe notevoli ritardi. Si potranno eventualmente apportare modifiche nell'ambito della prossima valutazione periodica della PFN, quando saranno noti gli effetti della nuova imposizione minima. Hanno dato luogo a discussioni la ripartizione tra Confederazione e Cantoni di eventuali maggiori entrate, le misure atte a promuovere l'attrattiva della piazza economica e l'assenza di un limite temporale nelle disposizioni transitorie relative all'attuazione della norma costituzionale prevista. La Commissione informerà la CET-S, che è già entrata in materia sull'oggetto, sulle sue deliberazioni. </p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)"
}