{
  "id": 20220036,
  "updated": "2022-10-17T10:26:07Z",
  "description": "Messaggio del 22 giugno 2022 relativo al decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)",
  "formattedId": "22.036",
  "initialSituation": "<p><b>Comunicato stampa del Consiglio federale del 23.06.2022</b></p><p><b>La Confederazione disciplina l'attuazione dell'imposizione minima dell'OCSE in Svizzera</b></p><p><b>Per attuare il progetto dell'OCSE e del G20 sull'imposizione dell'economia digitale il Consiglio federale propone l'introduzione di un'imposta integrativa. In virtù dei risultati emersi dalla consultazione, il 25 per cento delle entrate derivanti dall'imposta integrativa spetta alla Confederazione, che dovrà utilizzare tale quota per promuovere l'attrattiva della piazza economica svizzera. Il restante 75 per cento è destinato ai Cantoni e ai Comuni. </b></p><p>L'imposta integrativa si applica soltanto ai grandi gruppi di imprese che raggiungono una cifra d'affari annua globale di almeno 750 milioni di euro e il cui livello d'imposizione minima è inferiore al 15 per cento. Essendo un'imposta federale, l'imposta integrativa può contare sull'accettazione internazionale. L'attuazione a livello cantonale tiene conto del federalismo fiscale.</p><p>Il 25 per cento delle entrate derivanti dall'imposta integrativa spetta alla Confederazione. Questi mezzi supplementari sono destinati a coprire le maggiori uscite per la perequazione finanziaria nazionale e a promuovere l'attrattiva della piazza economica svizzera. Il progetto non inciderà quindi sul bilancio della Confederazione. </p><p>Il restante 75 per cento delle entrate è destinato ai Cantoni. I Cantoni effettivamente interessati dalla misura otterranno pertanto i mezzi necessari per preservare la propria competitività e potranno decidere in modo autonomo come utilizzarli, tenendo tuttavia adeguatamente conto dei Comuni.</p><p> </p><p>Tempi ristretti</p><p>A fronte di tempi particolarmente ristretti, il Consiglio federale ha deciso di procedere a tappe. In una prima fase, una nuova norma costituzionale conferirà alla Confederazione la facoltà di attuare il progetto dell'OCSE e del G20. In seguito, il Consiglio federale disciplinerà l'imposizione minima attraverso un'ordinanza temporanea. Da ultimo, l'ordinanza temporanea sarà sostituita da una legge federale.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 giugno 2022 relativo al decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)"
    },
    {
      "number": 1,
      "resolutions": [
        {
          "council": 2,
          "date": "2022-09-28T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 28.09.2022</b></p><p><b>Senatori approvano proposta governo</b></p><p><b>La modifica costituzionale proposta dal Governo per adempiere agli impegni fiscali presi nei confronti dell'Organizzazione dell'Organizzazione per la cooperazione e lo sviluppo economico (OCSE) e del G20 in Svizzera è nell'interesse del Paese. Ne è convinto il Consiglio degli Stati che oggi - dopo un lungo dibattito - ha deciso di adottarla con 44 voti favorevoli e 1 astenuto. Il dossier passa ora al Nazionale.</b></p><p>Concretamente, si tratta di introdurre un'imposta integrativa per tutti quei grandi gruppi di imprese che raggiungono un fatturato annuo globale di almeno 750 milioni di euro (743 milioni di franchi al cambio attuale) e il cui livello d'imposizione minima è inferiore al 15%.</p><p>Il Consiglio federale stima in circa 200 le società elvetiche e in 2000 circa le filiali di multinazionali attive in Svizzera interessate da questo modello di tassazione. Le circa 600'000 PMI e altre società operanti unicamente in Svizzera non sono interessate dalla riforma.</p><p>Le maggiori entrate per le casse pubbliche potrebbero oscillare tra un miliardo e 2,5 miliardi di franchi a partire dal 2026-2027, ha ricordato Alex Kuprecht (UDC/SZ) a nome della commissione.</p><p><b> </b></p><p>Mantenere le imprese in Svizzera</p><p>Stando al progetto, il 25% delle entrate generate da questa nuova imposta spetterebbe alla Confederazione e il rimanente 75% ai Cantoni. La maggioranza si è allineata al parere del governo: è opportuno lasciare la maggior parte di queste entrate supplementari ai Cantoni interessati, affinché possano adottare misure per mantenere l'attrattiva della propria piazza economica, è stato rilevato.</p><p>L'obiettivo è che le aziende in questione rimangano in Svizzera. I Cantoni con ingenti entrate supplementari pagano inoltre di più per la perequazione delle risorse, è stato ricordato. \"Se le imprese, insediatesi in Svizzera a causa di un tasso di imposizione basso, decidono di partire, tutti ne risentiranno\", ha spiegato il ministro delle finanze Ueli Maurer. Se i cantoni di Zugo o Ginevra, perdono le loro grandi aziende, sono meno soldi nelle casse federali, ha aggiunto.</p><p>Una minoranza di sinistra proponeva una distribuzione delle maggiori entrate secondo la chiave di ripartizione dell'imposta federale diretta e quindi una quota destinata alla Confederazione del 78,8%. Teme che la riforma aumenti la disparità fiscale tra i Cantoni e vede la sua proposta come un modo per consentire a più Cantoni di partecipare alle maggiori entrate.</p><p>Ma alla fine, con 30 voti contro 8 e 5 astenuti, il plenum ha seguito la proposta governativa, sostenuta anche dalla maggioranza commissionale.</p><p><b> </b></p><p>Quali ripercussioni per i Cantoni?</p><p>Le ripercussioni concrete della riforma sui singoli Cantoni hanno suscitato una lunga discussione in aula: secondo vari oratori, è impossibile avanzare stime affidabili, dato che manca una base numerica solida su cui basarsi. Le indicazioni al riguardo contenute in studi recenti vanno prese con le pinze.</p><p>Il \"senatore\" Ruedi Noser (PLR/ZH) ha comunque sottolineato che le imprese stesse vogliono questa riforma. \"Intendono avere a che fare con l'amministrazione svizzera e non con quella tedesca, poiché sono convinte che le entrate fiscali verranno utilizzate bene\".</p><p>Altri hanno rilevato che con la riforma i Cantoni con un'imposizione elevata diventeranno sicuramente più attrattivi rispetto a quelli con un'imposizione ridotta. Tuttavia le differenze rimarranno e i Cantoni con un'aliquota d'imposta bassa e grandi imprese sul proprio territorio avranno maggiori entrate.</p><p>Secondo Paul Rechsteiner (PS/SG), i cantoni che ne hanno davvero bisogno non beneficerebbero della ripartizione proposta. \"Solo alcuni cantoni ben situati, con un'aliquota fiscale bassa, ne trarrebbero vantaggi\".</p><p><b> </b></p><p>Voto popolare nel giugno 2023</p><p>Nelle discussioni è stato ricordato che per attuare una tassazione differenziata delle società è necessaria questa modifica costituzionale. Dopo le deliberazioni odierne al Consiglio degli Stati, durante la sessione invernale toccherà al Consiglio nazionale occuparsi del dossier. L'obiettivo è di sottoporlo al popolo e ai Cantoni il 18 giugno 2023.</p><p>Un'ordinanza transitoria, già posta in consultazione, dovrebbe poi garantire l'entrata in vigore della tassazione minima il 1° gennaio 2024. Tuttavia, l'entrata in vigore definitiva dipenderà dai progressi dell'attuazione negli altri Stati. La legge corrispondente sarà adottata in una fase successiva.</p><p> </p><p>Corapporto della Commissione delle finanze del Consiglio nazionale </p><p><b>Comunicato stampa della commissione delle finanze del Consiglio nazionale del 14.10.2022</b></p><p>In un corapporto alla Commissione dell'economia e dei tributi del suo Consiglio (CET-N), la CdF-N sostiene all'unanimità il progetto d'imposizione speciale dei grandi gruppi di imprese (Imposizione minima OCSE; <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220036\">22.036</a> s). Essa propone tuttavia alla CET-N, con 12 voti contro 9 e 1 astensione, di suddividere a metà tra Confederazione e Cantoni eventuali ricavi dell'imposta integrativa. Alla luce delle <a  href=\"https://www.parlament.ch/press-releases/Pages/mm-fk-n-2022-09-09.aspx\">prospettive poco rosee</a> delle finanze federali per i prossimi anni come pure delle numerose uscite supplementari che la Confederazione ha assunto nella crisi attuale, per la maggioranza della Commissione è evidente che la Confederazione deve ricevere una parte maggiore dell'imposta integrativa. In tal modo vi sarebbero più risorse a disposizione per promuovere a livello nazionale l'attrattiva della piazza svizzera. La minoranza della CdF-N sostiene l'attribuzione del 75 per cento di eventuali ricavi dell'imposta integrativa ai Cantoni, come deciso dal Consiglio degli Stati sulla base di un compromesso fra Consiglio federale e Cantoni. Un'ulteriore minoranza propone, con 6 voti contro 16, una ripartizione del 78,8 per cento alla Confederazione e del 21,2 per cento ai Cantoni, analogamente alle quote applicate per l'imposta federale diretta. Con 14 voti contro 8 sono state respinte altre due proposte che miravano, l'una, ad attribuire l'esecuzione dell'imposta integrativa all'Amministrazione federale delle contribuzioni (AFC) e, l'altra, a ripartire la quota cantonale dell'imposta integrativa in funzione della popolazione residente invece di considerare il gettito fiscale. Queste due proposte di modifica sono sostenute ciascuna da una minoranza della Commissione. </p><p> </p><p><b>Informazioni</b></p><p>Stefan Koller, segretario della commissione,</p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione dell'economia e dei tributi del Consiglio nazionale del 26.10.2022</b></p><p>La modifica costituzionale concernente l'attuazione del secondo pilastro della riforma fiscale dell'OCSE in Svizzera (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220036\">22.036</a>), già approvata dal Consiglio degli Stati nella sessione autunnale, è accolta con favore anche dalla CET-N. Tuttavia, a differenza del Consiglio degli Stati, la Commissione propone a stretta maggioranza di ripartire a metà tra Confederazione e Cantoni le maggiori entrate previste, introducendo al contempo un limite massimo per abitante. </p><p>L'entrata in materia sul progetto del Consiglio federale, che consentirebbe l'introduzione di un'imposizione minima del 15 per cento per le società multinazionali con un fatturato superiore a 750 milioni di euro all'anno, non ha suscitato obiezioni in seno alla Commissione. È stata invece assai dibattuta - come nel Consiglio degli Stati - la questione della ripartizione tra Confederazione e Cantoni delle maggiori entrate previste. Con 13 voti contro 12, la Commissione propone di destinare il 50 per cento alla Confederazione e il rimanente 50 per cento ai Cantoni, precisando tuttavia che la quota dell'imposta integrativa di un Cantone non può superare 400 franchi per abitante. L'importo eccedente sarà ripartito equamente tra gli altri Cantoni. Con questo modello, la maggioranza intende evitare che il divario tra i Cantoni con un'imposizione ridotta e i Cantoni con un'imposizione elevata si allarghi ulteriormente e si aspetta una maggiore accettazione della proposta da parte della popolazione. Una forte minoranza, in linea con il Consiglio federale e il Consiglio degli Stati, è favorevole a destinare ai Cantoni il 75 per cento delle entrate fiscali aggiuntive dell'imposta integrativa. Secondo la suddetta minoranza, i Cantoni necessitano di un certo margine di manovra per mantenere attrattiva la loro piazza economica e dipendono quindi dalle corrispondenti maggiori entrate. Le proposte più radicali di destinare le maggiori entrate interamente o ai Cantoni o alla Confederazione non hanno trovato sostegno e sono state respinte rispettivamente con 15 voti contro 10 e 18 contro 4 e 3 astensioni. Allo stesso modo, la CET-N respinge con 14 voti contro 11 la possibilità di disciplinare in modo più preciso come i Cantoni debbano ripartire le maggiori entrate tra i Comuni e mantiene la formulazione \"I Cantoni tengono adeguatamente conto dei Comuni\". Come la Commissione delle finanze anche la CET-N, con 15 voti contro 9 e 1 astensione, si è pronunciata contro l'esecuzione delle disposizioni dell'imposta integrativa da parte dell'Amministrazione federale delle contribuzioni (AFC). Per la Commissione è tuttavia chiaro che i Cantoni non avranno diritto ad alcun indennizzo per l'onere amministrativo dell'esecuzione.</p><p>La maggioranza della Commissione ha approvato, senza suggerire modifiche, la formulazione del nuovo articolo costituzionale 129a proposta dal Consiglio federale. Diverse proposte che chiedevano di limitare fin dall'inizio la formulazione della modifica costituzionale in modo da non renderla applicabile al primo pilastro della riforma fiscale dell'OCSE, sono state respinte. La nuova disposizione costituzionale rimane quindi abbastanza flessibile da poter servire, all'occorrenza, anche come base per questo progetto di riforma fiscale, che attualmente non è in discussione.</p><p>Per ragioni di tempo, la Commissione non è ancora riuscita a concludere la deliberazione di dettaglio. Lo farà nella riunione del 14 e 15 novembre 2022 al fine di poter deliberare sul progetto nella sessione invernale.</p><p> </p><p><b>Informazioni</b></p><p>Katrin Marti, segretaria della commissione, </p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Decreto federale concernente un’imposizione speciale dei grandi gruppi di imprese (Attuazione del progetto dell’OCSE e del G20 sull’imposizione dell’economia digitale)"
}