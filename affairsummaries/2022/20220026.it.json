{
  "id": 20220026,
  "updated": "2023-04-18T10:37:53Z",
  "description": "Rapporto del Consiglio federale del 4 marzo 2021; Apporto di personale in seno all’esercito e alla protezione civile, Parte 2: possibilità di ulteriore sviluppo a lungo termine del sistema dell’obbligo di prestare servizio",
  "formattedId": "22.026",
  "initialSituation": "<p><b>Comunicato stampa del Consiglio federale del 04.03.2022</b></p><p><b>Apporto di personale in seno all'esercito e alla protezione civile: il Consiglio federale esamina le varianti \"Obbligo di prestare servizio di sicurezza\" e \"Obbligo di prestare servizio orientato al fabbisogno\" </b></p><p><b>Il Consiglio federale intende garantire a lungo termine gli effettivi dell'esercito e della protezione civile. A tale scopo sottopone a un esame approfondito due varianti alternative dell'obbligo di prestare servizio. Si tratta della variante \"Obbligo di prestare servizio di sicurezza\" che prevede la fusione tra l'odierno servizio civile e la protezione civile nonché della variante \"Obbligo di prestare servizio orientato al fabbisogno\" che prevede di estendere l'obbligo di prestare servizio alle cittadine svizzere. Inoltre si sta valutando di rendere obbligatoria anche per le donne la partecipazione alla giornata informativa dell'esercito. Il Consiglio federale ha commissionato questi lavori in occasione della sua seduta del 4 marzo 2022 basandosi sulla seconda parte del rapporto concernente l'apporto di personale in seno all'esercito e alla protezione civile, che il Consiglio federale ha approvato durante la stessa seduta. </b></p><p>Già oggi l'effettivo regolamentare della protezione civile è di poco inferiore ai 72 000 militi. Verso la fine di questo decennio l'esercito avrà difficoltà a garantire l'effettivo reale di 140 000 militari se non si riuscirà a ridurre sensibilmente il numero delle partenze anticipate. Per questa ragione, con la prima parte del rapporto concernente l'apporto di personale in seno all'esercito e alla protezione civile a fine giugno 2021 il Consiglio federale ha avviato misure a breve e a medio termine. Da un lato, entro la metà del 2022 il DDPS e il DEFR elaboreranno una revisione della legge federale sulla protezione della popolazione e sulla protezione civile. D'altro lato, nel rapporto finale sull'attuazione dell'\"Ulteriore sviluppo dell'esercito\" che sarà presentato a metà del 2023 il DDPS formulerà proposte per migliorare l'apporto di personale a medio termine.</p><p> </p><p>Possibile ulteriore sviluppo del sistema dell'obbligo di prestare servizio e \"Status quo plus\"</p><p>Parallelamente a queste misure a breve e a medio termine, al fine di garantire in modo duraturo gli effettivi, sono state effettuate riflessioni su adeguamenti radicali e a lungo termine del sistema dell'obbligo di prestare servizio. Nella seconda parte del rapporto ora disponibile il Consiglio federale ha preso in esame quattro varianti:</p><p>La variante \"Obbligo di prestare servizio di sicurezza\" prevede la fusione del servizio civile e della protezione civile in una nuova organizzazione. Ciò permette di garantire l'apporto di personale in seno alla protezione civile. Questa variante dovrebbe poter garantire anche un apporto sufficiente di personale in seno all'esercito, dato che a quest'ultimo viene data la priorità al momento del reclutamento. La variante \"Obbligo di prestare servizio orientato al fabbisogno\" estende l'obbligo di prestare servizio alle donne. Viene però reclutato soltanto il numero di persone di cui l'esercito e la protezione civile hanno bisogno, ossia circa la metà di tutte le persone soggette all'obbligo di leva di entrambi i sessi. Ciò permette di garantire l'apporto di personale in seno all'esercito e alla protezione civile in quanto viene raddoppiato il bacino di reclutamento. Anche con la variante \"Servizio civico obbligatorio\" l'obbligo di prestare servizio viene esteso alle donne, tuttavia tutte le persone dichiarate abili prestano effettivamente servizio. La gamma dei compiti comprende gli attuali compiti dell'esercito, della protezione civile e del servizio civile. In tale contesto vengono potenziate le prestazioni per la sanità e l'assistenza, la natura e l'ambiente. Anche la variante \"Servizio civico obbligatorio con libera scelta del genere di servizio\" prevede che tutte le donne e tutti gli uomini svizzeri abili prestino servizio. Tuttavia possono scegliere in autonomia il genere di servizio da prestare. Al fine di rispondere ancora meglio alle esigenze degli obbligati al servizio, i settori di attività per questa variante vengono ampliati ulteriormente, ad esempio a mandati politici o al servizio nel corpo pompieri. </p><p>Inoltre si è riflettuto su uno \"Status quo plus\": questo prevede l'introduzione della partecipazione obbligatoria per le donne alla giornata informativa dedicata al servizio militare e di protezione quale complemento dell'attuale sistema dell'obbligo di prestare servizio. </p><p> </p><p>Aspetti fondamentali: garanzia degli effettivi a lungo termine e nesso con la sicurezza</p><p>Per il Consiglio federale garantire a lungo termine gli effettivi dell'esercito e della protezione civile è il criterio più importante in sede di valutazione delle varianti. Inoltre il servizio deve avere un nesso evidente con la sicurezza e deve sussistere un reale fabbisogno di obbligati al servizio da impiegare. Le due varianti \"Obbligo di prestare servizio di sicurezza\" e \"Obbligo di prestare servizio orientato al fabbisogno\" sono le più idonee a soddisfare questi requisiti. In particolare viene garantito che possa essere reclutato un numero sufficiente di persone idonee che prestano servizio affinché l'esercito e la protezione civile o la protezione contro le catastrofi possano adempiere i propri compiti. </p><p>Occorre tuttavia ancora chiarire delle questioni rimaste in sospeso, ad esempio per quanto riguarda il bisogno effettivo di aumentare le prestazioni nella protezione civile, la garanzia della parità di trattamento in materia di servizio, l'impostazione di un possibile sistema di incentivi per quanto concerne la variante dell'\"Obbligo di prestare servizio orientato al fabbisogno\", le conseguenze concrete di un'attuazione delle varianti e i costi esatti.</p><p> </p><p>Esame approfondito entro la fine del 2024</p><p>Pertanto il Consiglio federale ha incaricato il DDPS di sottoporre le varianti \"Obbligo di prestare servizio di sicurezza\" e \"Obbligo di prestare servizio orientato al fabbisogno\" a un esame approfondito in collaborazione con il DEFR entro la fine del 2024. Per quanto concerne l'obbligo per le donne di partecipare alla giornata informativa (\"Status quo plus\"), il Consiglio federale ritiene che si tratti in ogni caso di un'iniziativa utile per aumentare la quota delle donne nell'esercito nel contesto dell'attuale sistema dell'obbligo di prestare servizio. Perciò anche questa opzione verrà sottoposta a un esame approfondito.</p><p>Tutti gli adeguamenti in esame presuppongono una revisione della Costituzione. </p><p>Le due varianti che prevedono un \"Servizio civico obbligatorio\" non vengono portate avanti. Il nesso con la sicurezza sussiste solo in misura limitata. Anche il numero di giorni di servizio da prestare verrebbe raddoppiato. In questo modo, soprattutto al di fuori del settore della sicurezza si creerebbero capacità per le quali non risulta un fabbisogno, il che solleverebbe a sua volta la questione della compatibilità con il divieto di concorrenza con il settore privato.</p><p> </p><p>Sondaggio e indagini conoscitive riguardo all'ulteriore sviluppo del sistema dell'obbligo di prestare servizio</p><p>Dato che l'ulteriore sviluppo del sistema dell'obbligo di prestare servizio comporta dei profondi cambiamenti, il DDPS ha svolto un sondaggio e delle indagini conoscitive al riguardo. Da questi è emerso che in linea di massima vi è la disponibilità a prestare servizio. Questa disponibilità è però vincolata a un'utilità evidente per coloro che prestano servizio e a una migliore conciliabilità con la pianificazione della vita privata. Per quanto riguarda l'obbligo di prestare servizio per le donne è emerso che vi sono delle riserve riguardo a una tale estensione dell'obbligo di prestare servizio fino a quando non sarà stata raggiunta l'uguaglianza tra donne e uomini in altri ambiti.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2022-09-21T00:00:00Z",
          "text": "Presa d’atto"
        }
      ],
      "text": "Rapporto del Consiglio federale del 4 marzo 2021; Apporto di personale in seno all’esercito e alla protezione civile, Parte 2: possibilità di ulteriore sviluppo a lungo termine del sistema dell’obbligo di prestare servizio"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 21.09.2022</b></p><p><b>CSt discute possibile obbligo di servire anche per le donne</b></p><p><b>Per garantire a lungo termine all'esercito e alla protezione civile sufficiente personale, anche le donne potrebbero essere tenute a prestare servizio. Oggi il Consiglio degli Stati ha preso tacitamente atto di un rapporto del governo in tal senso.</b></p><p>Il documento individua due opzioni. La prima è quella di rendere obbligatorio il servizio di leva per le donne svizzere, il che raddoppierebbe l'effettivo. È inoltre in discussione la possibilità di imporre alle donne la partecipazione alla giornata informativa sull'obbligo di prestare servizio nell'esercito.</p><p>Questa giornata è un'opportunità per motivare le donne, ha affermato Andrea Gmür-Schönenberger (Centro/LU), sottolineando che si tratta di una questione di valore aggiunto piuttosto che di aumento del personale. È una misura che si iscriverebbe negli sforzi per raggiungere la parità, secondo Werner Salzmann (UDC/BE), espressosi a nome della commissione preparatoria.</p><p>La seconda opzione consiste nel fondere il servizio civile e la protezione civile creando una nuova organizzazione. Questo modello consentirebbe di coprire la carenza di personale nel miglior modo possibile, ha spiegato Salzmann.</p><p>Il rapporto, scritto prima dell'inizio della guerra in Ucraina, evidenzia i problemi di organico dell'esercito. Il suo effettivo regolamentare è di 100'000 soldati. In pratica, è però possibile raggiungere solo l'80% della forza perché non tutti i soldati incorporati possono entrare in servizio in caso di mobilitazione, ha ricordato Salzmann.</p><p>Questi ha pure sottolineato che il numero di partecipanti ai corsi di ripetizione è troppo basso per svolgere esercitazioni adeguate. Sono necessarie misure immediate per garantire la qualità della formazione, ha avvertito, dicendosi preoccupato anche per la situazione della protezione civile.</p><p>Il suo effettivo è già leggermente inferiore all'obiettivo di 72'000 unità, ha fatto notare Salzmann, per il quale è necessario evitare che sempre più persone passino dal servizio militare a quello civile senza che presentino un conflitto di coscienza.</p><p>Alcuni senatori hanno anche rispolverato l'idea di un servizio civico. \"È la cosa giusta da fare per il nostro Paese\", secondo Josef Dittli (PLR/UR). Per Charles Juillard (Centro/JU) fornirebbe un servizio alla comunità e permetterebbe di coinvolgere i giovani, insegnando loro la solidarietà e la convivenza.</p><p>Questa opzione è già stata esclusa dal Consiglio federale, ha chiuso la ministra della difesa Viola Amherd. Ma non ha escluso la possibilità di un futuro dibattito sul tema, visto che è stata lanciata un'iniziativa popolare.</p><p> </p><p><b>Comunicato stampa della commissione della politica di sicurezza del Consiglio nazionale del 01.11.2022</b></p><p>La maggioranza della Commissione è preoccupata per i problemi di effettivo della protezione civile e considera necessario intervenire urgentemente, tanto più che minacce come le catastrofi climatiche, le pandemie, i cyberattacchi e le interruzioni di corrente si verificheranno in modo sempre più frequente e intenso e pertanto le esigenze della protezione della popolazione aumenteranno ulteriormente. La maggioranza sottolinea che il Consiglio federale, nella seconda parte del suo rapporto sull'apporto di personale in seno all'esercito e alla protezione civile (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220026\">22.026</a>), ha deciso di continuare ad esaminare la possibilità di raggruppare le due organizzazioni per risolvere il problema degli effettivi della protezione civile. Tuttavia, a differenza del Consiglio federale, la maggioranza della Commissione non vuole che i chiarimenti da effettuare durino altri due anni. Vista l'urgenza del problema essa ritiene necessario agire subito. Infine la maggioranza della Commissione sottolinea che il servizio civile dispone di risorse di personale sufficienti.</p><p>La minoranza della Commissione invece accoglie favorevolmente il calendario proposto dal Consiglio federale. Essa mette in guardia da decisioni avventate che suggerirebbero una procedura rapida. Una decisione sulle future varianti del servizio obbligatorio dovrebbe essere esaminata attentamente e potrebbe essere presa soltanto quando i risultati dei chiarimenti del Consiglio federale saranno disponibili. Unire il servizio civile e la protezione civile sarebbe un'operazione complessa che avrebbe un impatto notevole sui Cantoni. Bisogna inoltre considerale le questioni di fattibilità, costi e parità di trattamento. Anche i vantaggi del servizio civile dovrebbero essere conservati. Infine, la minoranza ritiene che si debba lasciare al Consiglio federale la libertà di decidere in quale dipartimento istituire l'eventuale nuova organizzazione.</p><p>Non ha suscitato discussioni l'obbligatorietà per le donne alla partecipazione alla giornata informativa dell'esercito: in questo modo si potrebbe contribuire a motivare un maggior numero di donne al servizio militare volontario. In base alle sue deliberazioni sull'ulteriore sviluppo a lungo termine del sistema di servizio obbligatorio, la CPS-N chiede inoltre alla propria Camera di prendere atto dei rapporti \"Apporto di personale in seno all'esercito e alla protezione civile. Parte 1\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210052\">21.052</a>) e <b>\"Apporto di personale in seno all'esercito e alla protezione civile. Parte 2\" </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220026\">22.026</a>)<b>.</b></p><p>Per l'esame di questi due rapporti la Commissione ha consultato le seguenti cerchie interessate: la Conferenza governativa per gli affari militari, la protezione civile e i pompieri (CG MPP), la Conferenza dei responsabili cantonali degli affari militari, della protezione della popolazione e della protezione civile (CRMPC), la Società Svizzera degli Ufficiali (SSU), la Federazione svizzera della protezione civile (FSPC), la Federazione svizzera del servizio civile (CIVIVA) e l'Unione svizzera degli imprenditori.</p><p> </p><p><b>Informazioni</b></p><p>P.-Y. Breuleux, segretario della commissione,</p><p>058 322 92 43,</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Apporto di personale in seno all’esercito e alla protezione civile. Parte 2"
}