{
  "id": 20220041,
  "updated": "2022-12-01T16:44:34Z",
  "description": "Messaggio del 17 agosto 2022 concernente il preventivo per il 2023 con piano integrato dei compiti e delle finanze 2024–2026",
  "formattedId": "22.041",
  "initialSituation": "<p><b>Comunicato stampa del Consiglio federale del 29.06.2022</b></p><p><b>Il preventivo 2023 è in equilibrio, ma negli anni del piano finanziario 2024-2026 saranno necessarie importanti correzioni </b></p><p><b>Il 29 giugno 2022 il Consiglio federale ha stabilito i valori per il preventivo 2023 con piano integrato dei compiti e delle finanze 2024-2026. Il preventivo 2023 risulta ancora equilibrato secondo il freno all'indebitamento. Tuttavia, ciò è dovuto solamente al fatto che i costi pari a 1,7 miliardi di franchi relativi alle persone fuggite dall'Ucraina verranno contabilizzati a titolo straordinario. Dal 2024 in poi le direttive del freno all'indebitamento non potranno essere rispettate a causa di maggiori uscite non finanziate, ad esempio per l'esercito o per la protezione del clima. La necessità di correzione potrebbe ammontare fino a 1,3 miliardi di franchi, ma l'incertezza è elevata. </b></p><p>Per il <b>conto economico </b>2023 è preventivata un'eccedenza di 0,3 miliardi. Si riscontra un miglioramento rispetto all'anno precedente, poiché la maggior parte delle uscite legate alla pandemia di COVID-19 viene meno e le entrate correnti aumentano notevolmente grazie alla ripresa economica. Gli ammortamenti, le rimanenti modifiche di valutazione e il risultato dalle partecipazioni della Confederazione rimangono stabili. </p><p>Il contributo finanziario proveniente dal conto economico (autofinanziamento) non è però sufficiente a coprire gli investimenti previsti. Per il 2023 è quindi atteso un <b>deficit di finanziamento </b>pari a 900 milioni. Questo nuovo indebitamento è per la maggior parte riconducibile al bilancio ordinario, anche se sul piano congiunturale sarebbe ammesso un deficit di finanziamento ordinario un po' più elevato. Il freno all'indebitamento viene quindi rispettato con un margine di manovra di 200 milioni. </p><p>Gli importi forfettari globali destinati alle persone in cerca di protezione provenienti dall'Ucraina sono preventivati a titolo <b>straordinario secondo il freno all'indebitamento</b>. Per il 2023 si ipotizzano una media di 100 000 persone con lo status di protezione S e uscite per gli importi forfettari globali pari a 1,7 miliardi. Le rimanenti uscite per le persone con status di protezione S (ca. 0,4 mia.) vengono compensate nel bilancio ordinario. Allo stesso tempo, si prevedono entrate straordinarie per 1,6 miliardi, date in particolare dalla distribuzione supplementare della Banca nazionale svizzera BNS (1,3 mia.) e da un dividendo speciale generato dalla vendita di RUAG International (200 mio.). </p><p>Secondo la situazione attuale, negli anni del <b>piano finanziario 2024-2026 </b>il freno all'indebitamento non sarà rispettato. Saranno necessarie correzioni dell'ordine di 1,1-1,3 miliardi. Il motivo dello squilibrio strutturale rispetto all'ultimo piano finanziario risiede nel forte incremento delle uscite, incluse quelle a favore dell'esercito, nei pagamenti transitori dovuti alla mancata associazione a Horizon Europe e nel controprogetto indiretto all'iniziativa per i ghiacciai. Le cifre non tengono ancora conto degli oneri supplementari imminenti legati a diversi progetti politici (controprogetto all'iniziativa per premi meno onerosi, imposizione individuale, abolizione del valore locativo, ecc.) e del possibile inasprimento della guerra in Ucraina. Il Consiglio federale intende effettuare le correzioni di bilancio nella seconda metà dell'anno, in modo tale che il freno all'indebitamento possa essere rispettato anche nel preventivo 2024 del prossimo anno.</p><p> </p><p><b>Comunicato stampa del Consiglio federale del 19.10.2022</b></p><p><b>Deficit miliardari: il Consiglio federale adotta un rapporto supplementare al preventivo </b></p><p><b>Nella seduta del 19 ottobre 2022 il Consiglio federale ha adottato un rapporto supplementare al preventivo 2023 con piano integrato dei compiti e delle finanze 2024-2026. In tal modo, richiama con forza l'attenzione del Parlamento sulla preoccupante evoluzione dei conti pubblici in vista delle imminenti deliberazioni sul preventivo. Per il momento è necessario adottare un approccio prudente a tutti i livelli e massimo rigore sul fronte politico-finanziario, affinché il bilancio della Confederazione risulti nuovamente in equilibrio e possa affrontare efficacemente altre crisi. </b></p><p>Nell'ottica odierna, negli anni del piano finanziario 2024-2026 le direttive del freno all'indebitamento non saranno assolutamente rispettate. Gli elevati deficit strutturali sono dovuti a una serie di maggiori uscite decise negli ultimi mesi, per le quali non è stato assicurato alcun controfinanziamento. </p><p> </p><p>Nuovi progetti costosi sono la causa principale dei deficit </p><p>Mentre non più di un anno fa il bilancio si presentava ancora in equilibrio, nel nuovo piano finanziario è stato necessario preventivare diversi progetti costosi. Oltre al richiesto ampliamento dell'esercito, le Camere federali hanno preso decisioni in merito ai controprogetti indiretti all'iniziativa per i ghiacciai e all'iniziativa per premi meno onerosi.</p><p>Inoltre, attualmente sono oggetto di discussione numerose altre richieste, che non sono ancora considerate nella pianificazione finanziaria. Tra queste vi è ad esempio l'iniziativa </p><p>parlamentare riguardante la custodia di bambini complementare alla famiglia (570 mio. all'anno), la partecipazione a diversi programmi dell'UE (300 mio. all'anno), il cambio di sistema nell'ambito dell'imposizione della proprietà abitativa (320 mio. all'anno con interessi dell'1,5 %), il contenimento dei prezzi elevati dell'energia (non quantificabile) e il finanziamento delle FFS (1,2 mia. una tantum). Nel prossimo futuro è alquanto improbabile che si possa creare margine nel bilancio federale per oneri supplementari di questa portata adottando misure di risparmio. </p><p> </p><p>Procedura da adottare per correggere i deficit strutturali </p><p>In una prima fase è quindi importante evitare che la situazione peggiori ulteriormente. Il Consiglio federale e il Parlamento possono e devono assumere congiuntamente tale compito con effetto immediato. Eventuali nuovi compiti devono essere finanziati con maggiori entrate oppure compensati attraverso risparmi in altri settori. Nei prossimi mesi il Consiglio federale fisserà le linee guida e le misure correttive necessarie per stabilire a inizio 2023 i parametri di un preventivo conforme alle direttive del freno all'indebitamento. A tal fine terrà conto delle decisioni e dei mandati del Parlamento concernenti il preventivo e il piano finanziario. </p><p> </p><p><b>Comunicato stampa del Consiglio federale del 26.10.2022</b></p><p> <b>Preventivo 2023: annunci ulteriori per circa 4 miliardi </b></p><p><b>Nella seduta del 26 ottobre 2022 il Consiglio federale ha adottato un annuncio ulteriore a complemento del preventivo 2023. Sono compresi oneri supplementari per 4,05 miliardi di franchi complessivi che riguardano prevalentemente il piano di salvataggio per il settore dell'energia elettrica. </b></p><p>Il 17 agosto 2022 il Consiglio federale ha adottato il messaggio concernente il preventivo 2023. Ora chiede lo stanziamento di ulteriori uscite pari a 4,05 miliardi di franchi. Le uscite totali della Confederazione preventivate per il 2023, compresi gli annunci ulteriori, ammontano a 86,2 miliardi di franchi e si registra un deficit di finanziamento di 4,8 miliardi di franchi (finora deficit di ca. 0,9 mia.). Nel bilancio ordinario le direttive del freno all'indebitamento, che ammette un deficit a causa del sottoutilizzo della capacità produttiva, continueranno a essere rispettate. </p><p>L'annuncio ulteriore più consistente ammonta a 4 miliardi e riguarda il piano di salvataggio per il settore dell'energia elettrica. In tal modo Axpo Holding SA, se necessario, potrà ricorrere a un prestito federale anche nel 2023, sempre nel rispetto delle scadenze definite. Questo importo viene iscritto nel bilancio straordinario. </p><p>Altri annunci ulteriori concernono l'aumento delle pigioni massime e dell'importo forfettario per le spese di riscaldamento e accessorie nell'ambito delle prestazioni complementari all'AVS e all'AI (32 mio.), spese supplementari in seguito all'aumento delle domande d'asilo (15 mio.) e i costi per i vaccini sostenuti dalla Confederazione (6 mio.). </p><p>La soppressione di un contributo all'UE nel settore della migrazione (-63 mio.) e la riforma dell'imposta preventiva respinta in votazione popolare (maggiori entrate di 40 mio.) comportano un miglioramento del preventivo. </p>",
  "objectives": [
    {
      "number": 0,
      "resolutions": [

      ],
      "text": "Messaggio del 17 agosto 2022 concernente il preventivo per il 2023 con piano integrato dei compiti e delle finanze 2024–2026"
    },
    {
      "number": 1,
      "resolutions": [
        {
          "council": 1,
          "date": "2022-12-01T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale Ia concernente il preventivo per il 2023"
    },
    {
      "number": 2,
      "resolutions": [
        {
          "council": 1,
          "date": "2022-12-01T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale Ib concernente i valori di pianificazione nel preventivo per il 2023"
    },
    {
      "number": 3,
      "resolutions": [
        {
          "council": 1,
          "date": "2022-12-01T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale II concernente il piano finanziario per gli anni 2024–2026"
    },
    {
      "number": 4,
      "resolutions": [
        {
          "council": 1,
          "date": "2022-12-01T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale III concernente i prelievi dal Fondo per l’infrastruttura ferroviaria per il 2023"
    },
    {
      "number": 5,
      "resolutions": [
        {
          "council": 1,
          "date": "2022-12-01T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale IV concernente i prelievi dal Fondo per le strade nazionali e il traffico d’agglomerato per il 2023"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 01.12.2022</b></p><p><b>Preventivo 2023; deficit 4,8 mia; maggiori uscite per 15,11 mio</b></p><p><b>Al termine di un dibattito fiume, il Consiglio nazionale ha approvato stamane il preventivo 2023 apportando solo alcune modifiche rispetto al progetto governativo. La Camera del popolo ha deciso di aumentare di circa 15,11 milioni di franchi le uscite rispetto a quanto previsto dal Governo. Il dossier passa ora agli Stati.</b></p><p>La pandemia e il piano di salvataggio per il settore dell'energia elettrica pesano sulle finanze federali. Con entrate per 81,3 miliardi e spese per 86,2 miliardi, il Consiglio federale si attende un deficit di circa 4,8 miliardi di franchi.</p><p>La misura più consistente ammonta a 4 miliardi e riguarda il piano di salvataggio per il settore elettrico. In tal modo Axpo Holding, se necessario, potrà ricorrere a un prestito federale anche nel 2023, sempre nel rispetto delle scadenze definite. Questo importo viene iscritto nel bilancio straordinario. </p><p><b> </b></p><p>Ripercussioni della pandemia</p><p>Sul preventivo 2023 della Confederazione gravano ancora le ripercussioni della pandemia di coronavirus. Il Nazionale ha tacitamente accettato tutta una serie di crediti legati ancora all'epidemia di Covid-19.</p><p>A differenza degli anni precedenti, tuttavia, tali spese sono inserite nel bilancio ordinario. Il budget 2023 prevede 180 milioni per i test, ovvero 1,4 miliardi in meno rispetto al 2022, e 230 milioni per i vaccini (-320 mio rispetto al 2020). Inoltre, non viene rinnovato il sostegno alla cultura e allo sport duramente toccati dalla pandemia negli anni scorsi. La Confederazione risparmierà così 230 milioni di franchi.</p><p>Contrariamente al Nazionale, la Commissione delle finanze degli Stati ritiene che il numero delle dosi di vaccino sia troppo elevato. Vuole quindi ridurre tale spesa di 82 milioni di franchi.</p><p>Sei milioni di franchi sono inoltre destinati alle spese per la vaccinazione. Questo importo serve a coprire i costi per i farmaci non coperti dall'assicurazione di base, ha spiegato Anna Giacometti (PLR/GR) a nome della commissione.</p><p><b> </b></p><p>Più mezzi per proteggere greggi contro il lupo</p><p>Oggi, con 123 voti contro 58 e 10 astenuti, la Camera del popolo ha in particolare deciso di attribuire un importo supplementare di 4 milioni per la protezione delle greggi contro il lupo.</p><p>\"Siamo in una situazione critica. Gli allevatori minacciano di prendere le armi per proteggere le greggi\", ha sottolineato Jacques Nicolet (UDC/VD). Pur non opponendosi sul principio di una tale protezione, Ursula Schneider-Schüttel (PS/FR) ha tentato invano di convincere il plenum di bocciare tale proposta per motivi finanziari. \"I mezzi a disposizione sono sufficienti. Non c'è alcun bisogno di attribuirne altri non necessari\", ha aggiunto.</p><p>Stando alla decisione odierna della Camera del popolo, la somma totale per la protezione delle greggi passa così da 8 milioni a 12 milioni di franchi. Gli Stati devono ancora pronunciarsi su questa e altre voci di spesa.</p><p>Il Nazionale ha pure approvato, con 123 voti contro 62 e 16 astenuti, un supplemento di 6,2 milioni di franchi destinato alla promozione dello smercio del vino svizzero. L'importo totale a questa voce passa così da 69,35 a 75,55 milioni di franchi.</p><p>La sinistra e i Verdi liberali non volevano fondi supplementari a questo scopo, ma chiedevano piuttosto un trasferimento del credito. \"Si potrebbe prendere i soldi nell'ambito della pubblicità per la carne\", ha tentato invano di proporre Claudia Munz (PS/SH) attirandosi le ire dell'UDC.</p><p><b> </b></p><p>Più soldi per \"razze indigene\"</p><p>Dall'esame del preventivo al Nazionale, l'agricoltura se l'è cavata assai bene. La Camera del popolo ha infatti accetto di destinare 3,9 milioni supplementari per la preservazione delle \"razze indigene\" degli animali da reddito, seppur di misura con 95 voti contro 85 e 11 astenuti.</p><p>Stando alla parlamentare Christine Badertscher (Verdi/BE), ci sono già mezzi a sufficienza per sostenere tutte le razze. Il Centro, il PLR e anche una parte della sinistra erano divisi. Come spesso accade, alla fine l'alleanza trasversale dei contadini o dei simpatizzanti dell'agricoltura l'ha spuntata.</p><p>Il Nazionale ha inoltre trasferito, con 107 voti contro 81 e 4 astenuti, un credito di 1,08 miliardi di franchi nell'ambito dei pagamenti diretti all'agricoltura per i contribuiti alla sicurezza dell'approvvigionamento. A nulla sono valsi i tentativi di sinistra e PVL di respingere tale proposta.</p><p>L'UDC non è invece riuscita a ridurre la portata del progetto volto a limitare l'uso dei pesticidi attualmente in corso in seno all'amministrazione federale. I democentristi avrebbero voluto un taglio nelle spese per il personale in questo ambito e altri ambiti. Ma tutte le loro proposte sono state bocciate dal plenum.</p><p><b> </b></p><p>Più generosi con sport e ricercatori</p><p>Negli scorsi giorni il Nazionale si era mostrato più generoso del Governo con lo sport. Aveva infatti tacitamente deciso che il servizio di segnalazione di Swiss Sport Integrity deve beneficiare di un supplemento di 360'000 franchi per migliorare la situazione etica nel settore. I parlamentari avevano inoltre tacitamente accettato di attribuire 650'000 franchi supplementari al Campionato del mondo di staffetta in programma a Losanna nel 2024.</p><p>Infine, la Camera del popolo aveva accolto la proposta volta a ridistribuire a Innosuisse i 35 milioni di franchi previsti inizialmente per Orizzonte Europa. Aveva pure approvato il trasferimento di 50 milioni al Fondo nazionale svizzera della ricerca scientifica. </p><p> </p><p><b>Comunicato stampa della commissione delle finanze del Consiglio degli Stati del 16.11.2022</b></p><p><b>La Commissione delle finanze raccomanda al Consiglio federale di sottoporre rapidamente proposte al Parlamento, con una visione d'insieme di tutti i compiti federali, su come rendere conformi al freno all'indebitamento i preventivi a partire dal 2024. La commissione propone di accogliere una mozione e ne deposita un'altra: tutte e due mirano a migliorare la gestione delle finanze federali garantendo in particolare una visione sul lungo termine per il Parlamento.</b></p><p> </p><p>AL CENTRO DELLE DELIBERAZIONI LE PROSPETTIVE PER I PROSSIMI ANNI DELLA POLITICA FINANZIARIA</p><p>Le prospettive della politica finanziaria per i prossimi anni sono state al centro della deliberazione di dettaglio del preventivo 2023 con piano integrato dei compiti e delle finanze 2024-2026 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220041\">22.041</a>). Il 19 ottobre 2022, basandosi sulle prospettive finanziarie del piano finanziario 2024-2026, il Consiglio federale ha pubblicato un <a  href=\"https://www.newsd.admin.ch/newsd/message/attachments/73542.pdf\">rapporto supplementare</a> al preventivo 2023 (cfr. <a  href=\"https://www.newsd.admin.ch/newsd/message/attachments/73538.pdf\">comunicato stampa</a>), in cui spiega le ragioni cui sono dovuti i deficit attuali e in quali ambiti potrebbero scaturirne di nuovi. Il rapporto supplementare indica dove vi è una grande necessità di correzione nel piano finanziario 2024-2026 (cfr. Tabella 1, pag. 3; 2024: 1,1 mia., 2025: 3 mia.; 2026: 3,1 mia.). Il rapporto supplementare è stato al centro di discussioni approfondite durante la deliberazione del piano finanziario 2024-2026.</p><p>La Commissione ha ritenuto inopportuno, visto che non dispone di una visione complessiva, chiedere durante questa deliberazione riduzioni per singoli grandi aumenti di uscite allo scopo di ottenere la conformità al freno all'indebitamento dei prossimi preventivi. Per la Commissione, la correzione del bilancio deve avvenire in presenza di una visione d'insieme che includa anche i compiti e le uscite vincolati e già esistenti. Il capo del DFF ha informato la Commissione che a inizio 2023 il Consiglio federale farà una valutazione politico finanziaria della situazione attuale. In vista di tale valutazione, la Commissione ha già presentato una raccomandazione al Consiglio federale in cui sottolinea che la pressione è notevole a livello di tempistica, visto che le misure dovrebbero presumibilmente essere efficaci già nel preventivo 2024 affinché il freno all'indebitamento possa essere rispettato. La Commissione raccomanda al Consiglio federale di procedere secondo i seguenti criteri. È necessaria una visione globale e misure mirate da parte di tutti i dipartimenti. Le misure di risanamento devono innanzitutto avvenire sul lato delle uscite senza però trascurare il lato delle entrate. La natura vincolante delle uscite non deve avere un ruolo decisivo nella scelta delle misure di risanamento necessarie. Nel caso in cui si effettuassero riduzioni nell'ambito dei trasferimenti occorre contattare tempestivamente i Cantoni e le altre parti interessate. In ultima ratio sono da considerare le riduzioni trasversali proporzionate a tutti i dipartimenti.</p><p>Visto che durante la sessione invernale 2022 saranno prese ulteriori importanti decisioni con ripercussioni finanziarie e che la situazione sarà in tal modo chiara per i prossimi anni, la Commissione delle finanze si occuperà in modo approfondito delle prospettive di politica finanziaria nel primo trimestre 2023.</p><p>La Commissione ha inoltre deciso di depositare una mozione commissionale che mira a migliorare la situazione finanziaria a medio e lungo termine. La mozione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20224273\">22.4273</a> \"Verifica dei compiti e delle prestazioni dello Stato\", adottata con 6 voti contro 4, incarica il Consiglio federale di avviare una verifica dei compiti e delle prestazioni dello Stato. La Commissione delle finanze del Consiglio degli Stati propone inoltre alla propria Camera, con 5 voti contro 0 e 4 astensioni, di adottare mozione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223542\">22.3542</a> \"Migliorare la pianificazione e la gestione finanziaria della Confederazione\", depositata dal consigliere agli Stati Peter Hegglin e assegnata alla Commissione del Consiglio degli Stati per l'esame preliminare.</p><p> </p><p>PREVENTIVO 2023 CON PIANO INTEGRATO DEI COMPITI E DELLE FINANZE 2024-2026 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220041\">22.041</a> NS)</p><p>La Commissione ha inoltre proceduto alla deliberazione di dettaglio per quanto concerne il preventivo 2023 della Confederazione con piano integrato dei compiti e delle finanze 2024-2026. Il preventivo, completato da due annunci ulteriori, sottoposto al Parlamento dal Consiglio federale prevede entrate ordinarie per 79,8 miliardi di franchi e uscite pari a 80,5 miliardi di franchi. Risulta dunque un deficit del finanziamento del bilancio ordinario di 669 milioni di franchi. Essendo il fattore congiunturale superiore a 1, il preventivo rispetta le esigenze del freno all'indebitamento e addirittura presenta un'eccedenza strutturale di 209 milioni di franchi.</p><p>Al termine della sua seduta la Commissione propone alla propria Camera gli aumenti seguenti:</p><p>- 6,2 milioni di franchi annui a favore della promozione della qualità e dello smercio del vino svizzero (11 voti contro 1),</p><p>- 3,9 milioni di franchi per la conservazione delle razze di animali da reddito indigene (7 voti contro 1 e 3 astensioni),</p><p>- 4 milioni di franchi per la protezione delle greggi (12 voti contro 0).</p><p>La Commissione ha inoltre proposto la ridistribuzione senza incidenza sul bilancio di 35 milioni di franchi del contributo obbligatorio per la partecipazione al programma Orizzonte a favore di Innosuisse (11 voti contro 1).</p><p>Con 6 voti contro 2 e 1 astensione, la Commissione propone anche di ridurre di 82 milioni di franchi il budget destinato all'acquisto di vaccini anti-COVID-19. Secondo la maggioranza della Commissione il numero di dosi previste sembra rimanere troppo alto. La decisione della Commissione si basa sugli elementi attualmente in suo possesso. La Commissione ha tuttavia chiesto informazioni supplementari agli uffici dell'Amministrazione federale interessati e si riunirà nuovamente durante la prima settimana della sessione invernale per decidere se riconsiderare la sua posizione. </p><p>La Commissione ha invece rifiutato tre proposte senza incidenza sul finanziamento che miravano a destinare all'aiuto civile per le infrastrutture in Ucraina una quota maggiore del budget previsto per la cooperazione allo sviluppo dei Paesi dell'Est, di quello per la cooperazione economica allo sviluppo dei Paesi dell'Est e dei contributi agli investimenti dei Paesi in sviluppo. La maggioranza ritiene che un maggiore aiuto all'Ucraina non dovrebbe andare a scapito di altri Paesi sostenuti dalla Svizzera.</p><p>Nella votazione sul complesso tutti di decreti federali sono stati accettati all'unanimità.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Preventivo 2023  con piano integrato dei compiti e delle finanze 2024-2026"
}