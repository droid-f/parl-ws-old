{
  "id": 20220041,
  "updated": "2022-12-01T16:44:34Z",
  "description": "Messaggio del 17 agosto 2022 concernente il preventivo per il 2023 con piano integrato dei compiti e delle finanze 2024–2026",
  "formattedId": "22.041",
  "initialSituation": "<p><b>Comunicato stampa del Consiglio federale del 29.06.2022</b></p><p><b>Il preventivo 2023 è in equilibrio, ma negli anni del piano finanziario 2024-2026 saranno necessarie importanti correzioni </b></p><p><b>Il 29 giugno 2022 il Consiglio federale ha stabilito i valori per il preventivo 2023 con piano integrato dei compiti e delle finanze 2024-2026. Il preventivo 2023 risulta ancora equilibrato secondo il freno all'indebitamento. Tuttavia, ciò è dovuto solamente al fatto che i costi pari a 1,7 miliardi di franchi relativi alle persone fuggite dall'Ucraina verranno contabilizzati a titolo straordinario. Dal 2024 in poi le direttive del freno all'indebitamento non potranno essere rispettate a causa di maggiori uscite non finanziate, ad esempio per l'esercito o per la protezione del clima. La necessità di correzione potrebbe ammontare fino a 1,3 miliardi di franchi, ma l'incertezza è elevata. </b></p><p>Per il <b>conto economico </b>2023 è preventivata un'eccedenza di 0,3 miliardi. Si riscontra un miglioramento rispetto all'anno precedente, poiché la maggior parte delle uscite legate alla pandemia di COVID-19 viene meno e le entrate correnti aumentano notevolmente grazie alla ripresa economica. Gli ammortamenti, le rimanenti modifiche di valutazione e il risultato dalle partecipazioni della Confederazione rimangono stabili. </p><p>Il contributo finanziario proveniente dal conto economico (autofinanziamento) non è però sufficiente a coprire gli investimenti previsti. Per il 2023 è quindi atteso un <b>deficit di finanziamento </b>pari a 900 milioni. Questo nuovo indebitamento è per la maggior parte riconducibile al bilancio ordinario, anche se sul piano congiunturale sarebbe ammesso un deficit di finanziamento ordinario un po' più elevato. Il freno all'indebitamento viene quindi rispettato con un margine di manovra di 200 milioni. </p><p>Gli importi forfettari globali destinati alle persone in cerca di protezione provenienti dall'Ucraina sono preventivati a titolo <b>straordinario secondo il freno all'indebitamento</b>. Per il 2023 si ipotizzano una media di 100 000 persone con lo status di protezione S e uscite per gli importi forfettari globali pari a 1,7 miliardi. Le rimanenti uscite per le persone con status di protezione S (ca. 0,4 mia.) vengono compensate nel bilancio ordinario. Allo stesso tempo, si prevedono entrate straordinarie per 1,6 miliardi, date in particolare dalla distribuzione supplementare della Banca nazionale svizzera BNS (1,3 mia.) e da un dividendo speciale generato dalla vendita di RUAG International (200 mio.). </p><p>Secondo la situazione attuale, negli anni del <b>piano finanziario 2024-2026 </b>il freno all'indebitamento non sarà rispettato. Saranno necessarie correzioni dell'ordine di 1,1-1,3 miliardi. Il motivo dello squilibrio strutturale rispetto all'ultimo piano finanziario risiede nel forte incremento delle uscite, incluse quelle a favore dell'esercito, nei pagamenti transitori dovuti alla mancata associazione a Horizon Europe e nel controprogetto indiretto all'iniziativa per i ghiacciai. Le cifre non tengono ancora conto degli oneri supplementari imminenti legati a diversi progetti politici (controprogetto all'iniziativa per premi meno onerosi, imposizione individuale, abolizione del valore locativo, ecc.) e del possibile inasprimento della guerra in Ucraina. Il Consiglio federale intende effettuare le correzioni di bilancio nella seconda metà dell'anno, in modo tale che il freno all'indebitamento possa essere rispettato anche nel preventivo 2024 del prossimo anno.</p><p> </p><p><b>Comunicato stampa del Consiglio federale del 19.10.2022</b></p><p><b>Deficit miliardari: il Consiglio federale adotta un rapporto supplementare al preventivo </b></p><p><b>Nella seduta del 19 ottobre 2022 il Consiglio federale ha adottato un rapporto supplementare al preventivo 2023 con piano integrato dei compiti e delle finanze 2024-2026. In tal modo, richiama con forza l'attenzione del Parlamento sulla preoccupante evoluzione dei conti pubblici in vista delle imminenti deliberazioni sul preventivo. Per il momento è necessario adottare un approccio prudente a tutti i livelli e massimo rigore sul fronte politico-finanziario, affinché il bilancio della Confederazione risulti nuovamente in equilibrio e possa affrontare efficacemente altre crisi. </b></p><p>Nell'ottica odierna, negli anni del piano finanziario 2024-2026 le direttive del freno all'indebitamento non saranno assolutamente rispettate. Gli elevati deficit strutturali sono dovuti a una serie di maggiori uscite decise negli ultimi mesi, per le quali non è stato assicurato alcun controfinanziamento. </p><p> </p><p>Nuovi progetti costosi sono la causa principale dei deficit </p><p>Mentre non più di un anno fa il bilancio si presentava ancora in equilibrio, nel nuovo piano finanziario è stato necessario preventivare diversi progetti costosi. Oltre al richiesto ampliamento dell'esercito, le Camere federali hanno preso decisioni in merito ai controprogetti indiretti all'iniziativa per i ghiacciai e all'iniziativa per premi meno onerosi.</p><p>Inoltre, attualmente sono oggetto di discussione numerose altre richieste, che non sono ancora considerate nella pianificazione finanziaria. Tra queste vi è ad esempio l'iniziativa </p><p>parlamentare riguardante la custodia di bambini complementare alla famiglia (570 mio. all'anno), la partecipazione a diversi programmi dell'UE (300 mio. all'anno), il cambio di sistema nell'ambito dell'imposizione della proprietà abitativa (320 mio. all'anno con interessi dell'1,5 %), il contenimento dei prezzi elevati dell'energia (non quantificabile) e il finanziamento delle FFS (1,2 mia. una tantum). Nel prossimo futuro è alquanto improbabile che si possa creare margine nel bilancio federale per oneri supplementari di questa portata adottando misure di risparmio. </p><p> </p><p>Procedura da adottare per correggere i deficit strutturali </p><p>In una prima fase è quindi importante evitare che la situazione peggiori ulteriormente. Il Consiglio federale e il Parlamento possono e devono assumere congiuntamente tale compito con effetto immediato. Eventuali nuovi compiti devono essere finanziati con maggiori entrate oppure compensati attraverso risparmi in altri settori. Nei prossimi mesi il Consiglio federale fisserà le linee guida e le misure correttive necessarie per stabilire a inizio 2023 i parametri di un preventivo conforme alle direttive del freno all'indebitamento. A tal fine terrà conto delle decisioni e dei mandati del Parlamento concernenti il preventivo e il piano finanziario. </p><p> </p><p><b>Comunicato stampa del Consiglio federale del 26.10.2022</b></p><p> <b>Preventivo 2023: annunci ulteriori per circa 4 miliardi </b></p><p><b>Nella seduta del 26 ottobre 2022 il Consiglio federale ha adottato un annuncio ulteriore a complemento del preventivo 2023. Sono compresi oneri supplementari per 4,05 miliardi di franchi complessivi che riguardano prevalentemente il piano di salvataggio per il settore dell'energia elettrica. </b></p><p>Il 17 agosto 2022 il Consiglio federale ha adottato il messaggio concernente il preventivo 2023. Ora chiede lo stanziamento di ulteriori uscite pari a 4,05 miliardi di franchi. Le uscite totali della Confederazione preventivate per il 2023, compresi gli annunci ulteriori, ammontano a 86,2 miliardi di franchi e si registra un deficit di finanziamento di 4,8 miliardi di franchi (finora deficit di ca. 0,9 mia.). Nel bilancio ordinario le direttive del freno all'indebitamento, che ammette un deficit a causa del sottoutilizzo della capacità produttiva, continueranno a essere rispettate. </p><p>L'annuncio ulteriore più consistente ammonta a 4 miliardi e riguarda il piano di salvataggio per il settore dell'energia elettrica. In tal modo Axpo Holding SA, se necessario, potrà ricorrere a un prestito federale anche nel 2023, sempre nel rispetto delle scadenze definite. Questo importo viene iscritto nel bilancio straordinario. </p><p>Altri annunci ulteriori concernono l'aumento delle pigioni massime e dell'importo forfettario per le spese di riscaldamento e accessorie nell'ambito delle prestazioni complementari all'AVS e all'AI (32 mio.), spese supplementari in seguito all'aumento delle domande d'asilo (15 mio.) e i costi per i vaccini sostenuti dalla Confederazione (6 mio.). </p><p>La soppressione di un contributo all'UE nel settore della migrazione (-63 mio.) e la riforma dell'imposta preventiva respinta in votazione popolare (maggiori entrate di 40 mio.) comportano un miglioramento del preventivo. </p>",
  "objectives": [
    {
      "number": 0,
      "resolutions": [

      ],
      "text": "Messaggio del 17 agosto 2022 concernente il preventivo per il 2023 con piano integrato dei compiti e delle finanze 2024–2026"
    },
    {
      "number": 1,
      "resolutions": [
        {
          "council": 1,
          "date": "2022-12-01T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale Ia concernente il preventivo per il 2023"
    },
    {
      "number": 2,
      "resolutions": [
        {
          "council": 1,
          "date": "2022-12-01T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale Ib concernente i valori di pianificazione nel preventivo per il 2023"
    },
    {
      "number": 3,
      "resolutions": [
        {
          "council": 1,
          "date": "2022-12-01T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale II concernente il piano finanziario per gli anni 2024–2026"
    },
    {
      "number": 4,
      "resolutions": [
        {
          "council": 1,
          "date": "2022-12-01T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale III concernente i prelievi dal Fondo per l’infrastruttura ferroviaria per il 2023"
    },
    {
      "number": 5,
      "resolutions": [
        {
          "council": 1,
          "date": "2022-12-01T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale IV concernente i prelievi dal Fondo per le strade nazionali e il traffico d’agglomerato per il 2023"
    }
  ],
  "proceedings": "<p><b>Comunicato stampa della commissione delle finanze del Consiglio nazionale del 09.09.2022</b></p><p><b>All'orizzonte della politica finanziaria si profilano nubi oscure. Al più tardi a partire dall'anno del piano finanziario 2024 incombono infatti aumenti delle imposte e/o programmi di risparmio. Questa è la conclusione che trae la Commissione delle finanze del Consiglio nazionale (CdF-N) in occasione della sua ultima analisi della situazione di politica finanziaria. A ottobre la deliberazione sul preventivo entrerà nella prossima fase.</b></p><p><a  href=\"https://www.parlament.ch/press-releases/Pages/mm-fk-ns-2022-07-06.aspx\">All'inizio di luglio</a> la Commissione delle finanze del Consiglio nazionale (CdF-N) ha preso atto dei parametri inerenti al Preventivo 2023 con piano integrato dei compiti e delle finanze 2024-2026 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220041\">22.041</a> ns). Nella sua riunione dell'8 settembre 2022 ha proseguito la deliberazione del progetto con una discussione generale. Ha iniziato la riunione con un dibattito del presidente della Direzione generale della Banca nazionale svizzera (BNS). La discussione si è incentrata su diversi temi, quali il risultato semestrale della BNS e le sue potenziali ripercussioni sulla distribuzione degli utili per la Confederazione e i Cantoni, lo sviluppo e i rischi per l'economia svizzera e internazionale, l'aumento dell'inflazione, l'evoluzione dei tassi d'interesse nonché l'attuale politica monetaria della BNS</p><p>Successivamente il capo del Dipartimento federale delle finanze (DFF) ha presentato alla CdF-N la prima <a  href=\"https://www.admin.ch/gov/it/pagina-iniziale/documentazione/comunicati-stampa.msg-id-89965.html\">proiezione</a> 2022. Nel conto ordinario è prevista una piccola eccedenza di 0,7 miliardi di franchi. A essa, tuttavia, si contrappongono spese straordinarie per 7,4 miliardi di franchi, imputabili principalmente alla gestione della pandemia di Coronavirus. Tenuto conto di entrate straordinarie pari a 1,6 miliardi di franchi, ne risulta un disavanzo di finanziamento di, complessivamente, 5 miliardi di franchi per il 2022. Alla luce dell'attuale situazione politica ed economica, la proiezione è caratterizzata da grande incertezza.</p><p>Nella discussione generale sul <a  href=\"https://www.efv.admin.ch/efv/it/home/aktuell/brennpunkt/voranschlag.html\">preventivo 2023</a> e sul piano finanziario 2024-2026, il capo del DFF ha informato la Commissione sulla necessità di importanti correzioni a partire dal 2024. Soltanto nell'anno di preventivo 2023 il Consiglio federale presenterà un preventivo rispetttoso del meccanismo del freno all'indebitamento. Il Consiglio federale stima un disavanzo di 0,7 miliardi di franchi nel conto ordinario. A causa dell'economia che non lavora ancora a pieno regime, il freno all'indebitamento consentirebbe tuttavia un disavanzo di 0,9 miliardi, in modo che ne risulterebbe un'eccedenza strutturale (margine di manovra) di 0,2 miliardi di franchi. Negli anni della pianificazione finanziaria 2024-2026 il Consiglio federale prevede invece deficit di finanziamento strutturali (necessità di correzioni) di, rispettivamente, 1,1 miliardi, 3 miliardi e 3,1 miliardi di franchi. Sono soprattutto le decisioni prese dal Parlamento nello scorso semestre che potrebbero destabilizzare le finanze federali. Tuttavia, poiché alcuni progetti sono ancora pendenti nella seconda Camera, il Parlamento ha ancora la possibilità di applicare un freno. Senza drastiche correzioni, per la maggioranza della Commissione saranno inevitabili aumenti delle tasse e/o piani di rinuncia a determinate spese. Alla luce di questo cupo contesto, la CdF-N prende inoltre atto con preoccupazione che, data <a  href=\"https://www.snb.ch/it/mmr/reference/pre_20220729/source/pre_20220729.it.pdf\">l'elevata perdita</a> subita dalla BNS nel primo semestre, probabilmente per il 2023 non vi saranno distribuzioni di utili alla Confederazione e ai Cantoni. Ciò graverebbe ulteriormente le finanze federali.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione delle istituzioni politiche del Consiglio nazionale del 28.10.2022</b></p><p>La Commissione è preoccupata per il numero crescente di domande di asilo. La situazione già tesa nel settore dell'asilo si sta inasprendo e le previsioni per l'autunno danno adito a grandi sfide per la Confederazione e i Cantoni. Oltre alle persone provenienti dall'Ucraina in cerca di protezione, sta aumentando anche il numero di domande da parte di persone che fuggono per motivi economici o per la situazione politica nei Paesi d'origine. Questo ha un impatto sulle capacità degli alloggi per i richiedenti l'asilo e sulle domande di asilo in sospeso. La Commissione osserva che i limiti di capacità sono stati raggiunti nei centri federali d'asilo e i richiedenti l'asilo vengono assegnati prima ai Cantoni. È dell'opinione che questa assegnazione anticipata ai Cantoni debba rimanere una misura temporanea e non debba condurre a ritardi nelle decisioni. Il nucleo della revisione della legge sull'asilo, ossia procedure più rapide e centralizzate, non deve essere indebolito. Le procedure abbreviate e la corrispondente definizione delle priorità nell'elaborazione delle domande dovrebbero inoltre contribuire a migliorare la situazione.</p><p>Nell'ambito della discussione, è stato analizzato attentamente il budget della SEM del preventivo 2023 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220041\">22.041</a>). Sono stati esaminati sia un aumento che una riduzione del budget. La Commissione ha infine deciso di non presentare alcuna proposta. Essa ripone fiducia nelle previsioni e nel corrispondente budget della SEM che ne è derivato.</p><p><b> </b></p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p><p> </p><p><b>Comunicato stampa della commissione delle finanze del Consiglio nazionale del 10.11.2022</b></p><p>Osservazioni generali sul preventivo 2023</p><p>Il disegno di preventivo del Consiglio federale, che il 26 ottobre è stato completato con un <a  href=\"https://www.newsd.admin.ch/newsd/message/attachments/73613.pdf\">annuncio ulteriore</a>, prevede nel bilancio ordinario un deficit di 669 milioni di franchi. Dal momento che la capacità produttiva rimane sottoutilizzata, il freno all'indebitamento consentirebbe tuttavia un deficit congiunturale di 878 milioni di franchi, per cui risulta un'eccedenza strutturale (margine di manovra secondo il freno all'indebitamento) di 209 milioni di franchi. Il Consiglio federale presenta pertanto un preventivo 2023 conforme al freno all'indebitamento.</p><p>La CdF-N propone al Consiglio nazionale un preventivo che, rispetto al disegno del Consiglio federale, prevede maggiori uscite di 11,2 milioni di franchi. Dopo l'esame da parte della CdF-N, l'eccedenza strutturale ammonta quindi a 198 milioni di franchi. Nella votazione sul complesso, la CdF-N ha accettato questa versione del preventivo con 18 voti contro 6 e 1 astensione. Con 24 voti contro 1 e con 24 voti contro 0 e 1 astensione la Commissione sostiene anche gli altri decreti federali concernenti il preventivo (prelievi dal FIF e dal FOSTRA).</p><p>Osservazioni generali sul piano finanziario 2024-2026</p><p> </p><p>In occasione delle deliberazioni concernenti il piano finanziario 2024-2026 la CdF-N ha ricevuto diverse proposte per limitare le spese in diversi settori (nuova politica regionale, cooperazione allo sviluppo, istituzioni che promuovono la ricerca, mobilità internazionale nella formazione, borse di studio per studenti stranieri nonché il secondo contributo svizzero). Tali proposte sono state tutte respinte (17 voti contro 8 oppure 17 voti contro 7).</p><p> </p><p>Oggetto di intense discussioni è stato il <a  href=\"https://www.admin.ch/gov/it/pagina-iniziale/documentazione/comunicati-stampa.msg-id-90767.html\">rapporto supplementare</a> al preventivo 2023 con piano integrato dei compiti e delle finanze 2024-2026, licenziato dal Consiglio federale il 19 ottobre 2022. In questo rapporto il Consiglio federale indica al Parlamento che dalla prospettiva odierna gli anni del piano finanziario 2024-2026 non rispetteranno di larga misura i requisiti del freno all'indebitamento. La CdF-N è consapevole dell'urgente necessità di agire. Prima di affrontare con misure concrete l'eliminazione dei deficit strutturali la Commessione intende aspettare che le Camere si pronuncino nella sessione invernale sugli oggetti ancora pendenti che implicano ripercussioni finanziarie (in particolare il controprogetto indiretto all'iniziativa per premi meno onerosi che dal 2025 costerà 1,7 mia. di fr.). La CdF-N proseguirà nel primo trimestre 2023 la discussione concernente l'aggiustamento del piano finanziario sulla base dell'aggiornata panoramica.</p><p> </p><p>La CdF-N prende atto che la preoccupante situazione di bilancio è riconducibile in particolare a progetti di atti normativi e interventi elaborati o adeguati in modo sostanziale dalle commissioni tematiche che non sono stati presentati alle Commissioni delle finanze in una fase di procedura di corapporto. Alla luce di questo scenario, la CdF-N presenta un'iniziativa commissionale (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220483\">22.483</a>) secondo la quale bisogna adeguare le basi legali concernenti la procedura di corapporto parlamentare affinché le Commissioni delle finanze possano adempiere meglio al loro mandato legale, ovvero occuparsi di tutte le questioni fondamentali della gestione finanziaria della Confederazione. In particolare si deve garantire che le Commissioni delle finanze siano coinvolte in modo tempestivo e appropriato non solo negli oggetti del Consiglio federale ma anche nei progetti di atti normativi ed eventuali interventi delle commissioni tematiche che prevedono significative ripercussioni finanziarie.</p><p> </p><p>Di seguito, suddivise in blocchi tematici, sono riassunte le decisioni più importanti della CdF-N relative al preventivo 2023 e al piano finanziario 2024-2026.</p><p> </p><p>Personale federale</p><p> </p><p>Le seguenti proposte sono state respinte:</p><p>- una <b>riduzione trasversale nelle spese per il personale </b>pari a 24,8 milioni di franchi. Una parte della riduzione avrebbe dovuto essere messa in atto tramite l'eliminazione dei posti per la strategia \"Social media/digitalizzazione\" (con 17 voti contro 7 e 1 astensione);</p><p>- oltre alla riduzione trasversale di 24,8 milioni di franchi, una riduzione delle </p><p><b>spese per il personale in singole unità amministrative </b>pari a 17 milioni di franchi in totale (con 18 voti contro 7). Secondo la minoranza, l'Ufficio federale della sanità pubblica, l'Ufficio federale di statistica, la Segreteria di Stato della migrazione, l'Ufficio federale dell'agricoltura, la Segreteria generale del DATEC, l'Ufficio federale dei trasporti e l'Ufficio federale dell'ambiente dovrebbero compiere questo sforzo di risparmio supplementare.</p><p> </p><p>Relazioni con l'estero e migrazione</p><p>Le seguenti proposte sono state respinte:</p><p>- un aumento complessivo di 90 milioni di franchi per la cooperazione allo sviluppo (ricostruzione) in<b> Ucraina</b> (con 14 voti contro 11);</p><p>- 50 milioni di franchi supplementari per misure nell'ambito della <b>sicurezza alimentare</b> (aiuto umanitario) (con 13 voti contro 11);</p><p>- 50 milioni di franchi supplementari per il <b>Green Climate Fund</b> (con 14 voti contro 10 e 1 astensione);</p><p>- un aumento lineare per complessivi 6 milioni di franchi dei mezzi a favore dell'<b>Istituzione nazionale per i diritti umani </b>(INDU) per il periodo 2024-2026 (con 13 voti contro 12);</p><p>- riduzioni di 40,2 milioni di franchi nell'<b>aiuto sociale ai rifugiati </b>e di 81 milioni di franchi nelle <b>misure d'integrazione degli stranieri</b> (entrambe con 18 voti contro 7).</p><p> </p><p>Cultura, formazione, ricerca, famiglia e sport</p><p>Le seguenti proposte sono state accolte:</p><p>- una ridistribuzione senza incidenza sul bilancio di 35 milioni di franchi del contributo obbligatorio per la partecipazione al programma Orizzonte a favore di <b>Innosuisse</b> (con 18 voti contro 6). In tal modo è stata parzialmente accolta l'intenzione formulata in un <a  href=\"https://www.parlament.ch/press-releases/Pages/mm-wbk-n-2022-09-02.aspx?lang=1040\">corapporto</a> della CSEC-N;</p><p>- 360 000 franchi a favore del miglioramento della situazione etica nello sport e per il <b>Servizio di segnalazione di Swiss Sport Integrity </b>(con 16 voti contro 5 e 4 astensioni);</p><p>- 650 000 franchi a favore del <b>Campionato del mondo di staffetta 2024 </b>a Losanna (con 19 voti contro 6). In questo modo la CdF-N accoglie una <a  href=\"https://www.parlament.ch/press-releases/Pages/mm-wbk-n-2022-10-28.aspx?lang=1040\">proposta</a> della CSEC-N.</p><p>Le seguenti proposte sono state respinte:</p><p>- una ridistribuzione senza incidenza sul bilancio di 50 milioni di franchi del contributo obbligatorio per la partecipazione al programma Orizzonte a favore delle<b> istituzioni che promuovono la ricerca</b> (con 13 voti contro 12);</p><p>- un aumento dei mezzi per <b>attività internazionali di mobilità e cooperazione</b> nell'ambito della formazione (+ 20 mio. di fr.) e a favore del programma <b>Erasmus+</b> (+ 50 mio. di fr.) (con 14 voti contro 11);</p><p>- un aumento di 330 000 franchi del contributo federale per la <b>Croce rossa svizzera</b> (con 15 voti contro 8 e 2 astensioni);</p><p>- una riduzione di 14,3 milioni di franchi dei mezzi per la <b>custodia di bambini complementare alla famiglia</b> (con 17 voti contro 8);</p><p>- riduzioni del contributo a <b>Pro Helvetia</b> (- 1,4 mio. di fr.) e dei mezzi per la <b>promozione di film</b> (- 7,5 mio. di fr.) (con 18 voti contro 7).</p><p> </p><p>Agricoltura e imposte</p><p>Le seguenti proposte sono state accolte:</p><p>- un aumento di 6,2 milioni di franchi a favore dello smercio del <b>vino svizzero </b>(14 voti contro 8 e 3 astensioni). Una proposta per compensare questo aumento senza incidenza sul bilancio nel credito \"Promozione della qualità e dello smercio\" dell'Ufficio federale dell'agricoltura è stata respinta con 14 voti contro 10 e 1 astensione;</p><p>- ulteriori 4 milioni di franchi a favore di misure immediate a <b>protezione delle greggi</b> (13 voti contro 10 e 2 astensioni);</p><p>- un trasferimento senza incidenza sul bilancio di 161 milioni di franchi all'interno dei pagamenti diretti a favore dei <b>contributi per la sicurezza dell'approvvigionamento</b> (13 voti contro 12).</p><p>Le seguenti proposte sono state respinte:</p><p>- un aumento di 3,9 milioni di franchi per la <b>conservazione delle razze di animali da reddito indigene</b> (14 voti contro 9 e 2 astensioni);</p><p>- la creazione di cinque posti per i <b>controlli dell'IVA</b> e, risultato di queste ulteriori risorse di personale, un aumento delle entrate di questa imposta pari a 3,5 milioni (14 voti contro 11).</p><p> </p><p>Ambiente ed energia</p><p>Le seguenti proposte sono state respinte:</p><p>- una riduzione di 7,7 milioni di franchi per i <b>ProgrammiSvizzeraEnergia</b>, ovvero la metà dell'aumento previsto per il 2023 (15 voti contro 8 e 2 astensioni);</p><p>- un aumento di un milione del budget per la promozione delle <b>tecnologie ambientali</b> (13 voti contro 12).</p><p> </p><p>Sicurezza</p><p>Le seguenti proposte sono state respinte:</p><p>- una riduzione delle <b>spese per l'armamento</b> di 300 milioni di franchi (16 voti contro 9). La CdF-N accoglie quindi la proposta contenuta in un <a  href=\"https://www.parlament.ch/press-releases/Pages/mm-sik-n-2022-10-11.aspx?lang=1040\">corapporto</a> della CPS-N;</p><p>- un <b>ricalcolo</b> del punto di partenza e del relativo graduale aumento delle <b>spese per l'esercito</b> nel piano finanziario, tenuto conto delle prestazioni che altre unità amministrative forniscono a favore dell'esercito (15 voti contro 9 e 1 astensione).</p><p> </p><p><b>Comunicato stampa della commissione delle finanze del Consiglio degli Stati del 16.11.2022</b></p><p><b>La Commissione delle finanze raccomanda al Consiglio federale di sottoporre rapidamente proposte al Parlamento, con una visione d'insieme di tutti i compiti federali, su come rendere conformi al freno all'indebitamento i preventivi a partire dal 2024. La commissione propone di accogliere una mozione e ne deposita un'altra: tutte e due mirano a migliorare la gestione delle finanze federali garantendo in particolare una visione sul lungo termine per il Parlamento.</b></p><p> </p><p>AL CENTRO DELLE DELIBERAZIONI LE PROSPETTIVE PER I PROSSIMI ANNI DELLA POLITICA FINANZIARIA</p><p>Le prospettive della politica finanziaria per i prossimi anni sono state al centro della deliberazione di dettaglio del preventivo 2023 con piano integrato dei compiti e delle finanze 2024-2026 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220041\">22.041</a>). Il 19 ottobre 2022, basandosi sulle prospettive finanziarie del piano finanziario 2024-2026, il Consiglio federale ha pubblicato un <a  href=\"https://www.newsd.admin.ch/newsd/message/attachments/73542.pdf\">rapporto supplementare</a> al preventivo 2023 (cfr. <a  href=\"https://www.newsd.admin.ch/newsd/message/attachments/73538.pdf\">comunicato stampa</a>), in cui spiega le ragioni cui sono dovuti i deficit attuali e in quali ambiti potrebbero scaturirne di nuovi. Il rapporto supplementare indica dove vi è una grande necessità di correzione nel piano finanziario 2024-2026 (cfr. Tabella 1, pag. 3; 2024: 1,1 mia., 2025: 3 mia.; 2026: 3,1 mia.). Il rapporto supplementare è stato al centro di discussioni approfondite durante la deliberazione del piano finanziario 2024-2026.</p><p>La Commissione ha ritenuto inopportuno, visto che non dispone di una visione complessiva, chiedere durante questa deliberazione riduzioni per singoli grandi aumenti di uscite allo scopo di ottenere la conformità al freno all'indebitamento dei prossimi preventivi. Per la Commissione, la correzione del bilancio deve avvenire in presenza di una visione d'insieme che includa anche i compiti e le uscite vincolati e già esistenti. Il capo del DFF ha informato la Commissione che a inizio 2023 il Consiglio federale farà una valutazione politico finanziaria della situazione attuale. In vista di tale valutazione, la Commissione ha già presentato una raccomandazione al Consiglio federale in cui sottolinea che la pressione è notevole a livello di tempistica, visto che le misure dovrebbero presumibilmente essere efficaci già nel preventivo 2024 affinché il freno all'indebitamento possa essere rispettato. La Commissione raccomanda al Consiglio federale di procedere secondo i seguenti criteri. È necessaria una visione globale e misure mirate da parte di tutti i dipartimenti. Le misure di risanamento devono innanzitutto avvenire sul lato delle uscite senza però trascurare il lato delle entrate. La natura vincolante delle uscite non deve avere un ruolo decisivo nella scelta delle misure di risanamento necessarie. Nel caso in cui si effettuassero riduzioni nell'ambito dei trasferimenti occorre contattare tempestivamente i Cantoni e le altre parti interessate. In ultima ratio sono da considerare le riduzioni trasversali proporzionate a tutti i dipartimenti.</p><p>Visto che durante la sessione invernale 2022 saranno prese ulteriori importanti decisioni con ripercussioni finanziarie e che la situazione sarà in tal modo chiara per i prossimi anni, la Commissione delle finanze si occuperà in modo approfondito delle prospettive di politica finanziaria nel primo trimestre 2023.</p><p>La Commissione ha inoltre deciso di depositare una mozione commissionale che mira a migliorare la situazione finanziaria a medio e lungo termine. La mozione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20224273\">22.4273</a> \"Verifica dei compiti e delle prestazioni dello Stato\", adottata con 6 voti contro 4, incarica il Consiglio federale di avviare una verifica dei compiti e delle prestazioni dello Stato. La Commissione delle finanze del Consiglio degli Stati propone inoltre alla propria Camera, con 5 voti contro 0 e 4 astensioni, di adottare mozione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223542\">22.3542</a> \"Migliorare la pianificazione e la gestione finanziaria della Confederazione\", depositata dal consigliere agli Stati Peter Hegglin e assegnata alla Commissione del Consiglio degli Stati per l'esame preliminare.</p><p> </p><p>PREVENTIVO 2023 CON PIANO INTEGRATO DEI COMPITI E DELLE FINANZE 2024-2026 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220041\">22.041</a> NS)</p><p>La Commissione ha inoltre proceduto alla deliberazione di dettaglio per quanto concerne il preventivo 2023 della Confederazione con piano integrato dei compiti e delle finanze 2024-2026. Il preventivo, completato da due annunci ulteriori, sottoposto al Parlamento dal Consiglio federale prevede entrate ordinarie per 79,8 miliardi di franchi e uscite pari a 80,5 miliardi di franchi. Risulta dunque un deficit del finanziamento del bilancio ordinario di 669 milioni di franchi. Essendo il fattore congiunturale superiore a 1, il preventivo rispetta le esigenze del freno all'indebitamento e addirittura presenta un'eccedenza strutturale di 209 milioni di franchi.</p><p>Al termine della sua seduta la Commissione propone alla propria Camera gli aumenti seguenti:</p><p>- 6,2 milioni di franchi annui a favore della promozione della qualità e dello smercio del vino svizzero (11 voti contro 1),</p><p>- 3,9 milioni di franchi per la conservazione delle razze di animali da reddito indigene (7 voti contro 1 e 3 astensioni),</p><p>- 4 milioni di franchi per la protezione delle greggi (12 voti contro 0).</p><p>La Commissione ha inoltre proposto la ridistribuzione senza incidenza sul bilancio di 35 milioni di franchi del contributo obbligatorio per la partecipazione al programma Orizzonte a favore di Innosuisse (11 voti contro 1).</p><p>Con 6 voti contro 2 e 1 astensione, la Commissione propone anche di ridurre di 82 milioni di franchi il budget destinato all'acquisto di vaccini anti-COVID-19. Secondo la maggioranza della Commissione il numero di dosi previste sembra rimanere troppo alto. La decisione della Commissione si basa sugli elementi attualmente in suo possesso. La Commissione ha tuttavia chiesto informazioni supplementari agli uffici dell'Amministrazione federale interessati e si riunirà nuovamente durante la prima settimana della sessione invernale per decidere se riconsiderare la sua posizione. </p><p>La Commissione ha invece rifiutato tre proposte senza incidenza sul finanziamento che miravano a destinare all'aiuto civile per le infrastrutture in Ucraina una quota maggiore del budget previsto per la cooperazione allo sviluppo dei Paesi dell'Est, di quello per la cooperazione economica allo sviluppo dei Paesi dell'Est e dei contributi agli investimenti dei Paesi in sviluppo. La maggioranza ritiene che un maggiore aiuto all'Ucraina non dovrebbe andare a scapito di altri Paesi sostenuti dalla Svizzera.</p><p>Nella votazione sul complesso tutti di decreti federali sono stati accettati all'unanimità.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Preventivo 2023  con piano integrato dei compiti e delle finanze 2024-2026"
}