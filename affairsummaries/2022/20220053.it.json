{
  "id": 20220053,
  "updated": "2022-10-12T09:12:40Z",
  "description": "Messaggio del 22 giugno 2022 concernente la modifica della legge federale sull’imposta federale diretta (Aumento delle deduzioni per i premi assicurativi e gli interessi dei capitali a risparmio)",
  "formattedId": "22.053",
  "initialSituation": "<p><b>Comunicato stampa del Consiglio federale del 22.06.2022</b></p><p><b>La deduzione per i premi dell'assicurazione malattie dovrà essere aumentata</b></p><p><b>Il Consiglio federale propone di aumentare, nell'ambito dell'imposta federale diretta, le deduzioni per i premi assicurativi e gli interessi dei capitali a risparmio. Nella seduta del 22 giugno 2022, il Consiglio federale ha adottato il messaggio concernente la modifica della legge federale sull'imposta federale diretta. Con questo progetto, l'Esecutivo attua la mozione Grin 17.3171.</b></p><p>Il Consiglio federale intende aumentare le deduzioni per i premi assicurativi e gli interessi dei capitali a risparmio portando:</p><p>- la deduzione massima per le persone sole dagli attuali 1700 franchi a 3000 franchi;</p><p>- la deduzione massima per i coniugi dagli attuali 3500 franchi a 6000 franchi;</p><p>- le deduzioni per ogni figlio o persona bisognosa dagli attuali 700 franchi a 1200 franchi.</p><p>Nell'ambito dell'imposta federale diretta, il progetto comporterebbe una diminuzione delle entrate stimata a circa 400 milioni di franchi all'anno, di cui circa 315 milioni sarebbero a carico della Confederazione e circa 85 milioni a carico dei Cantoni. Vista la situazione finanziaria della Confederazione e dei Cantoni, il Consiglio federale esprime preoccupazione per queste minori entrate.</p><p>Il progetto trae origine dalla mozione 17.3171 \"Aumento delle deduzioni forfettarie dell'imposta federale diretta per compensare i premi delle assicurazioni malattie eccessivi\", depositata dal consigliere nazionale Grin. La procedura di consultazione si è svolta dall'11 giugno all'8 ottobre 2021. La maggioranza dei partecipanti si è dichiarata favorevole all'aumento delle deduzioni.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 giugno 2022 concernente la modifica della legge federale sull’imposta federale diretta (Aumento delle deduzioni per i premi assicurativi e gli interessi dei capitali a risparmio)"
    },
    {
      "number": 1,
      "resolutions": [

      ],
      "text": "Legge federale sull’imposta federale diretta (LIFD) (Aumento delle deduzioni per i premi assicurativi e gli interessi dei capitali a risparmio)"
    }
  ],
  "proceedings": "<p>Co-rapporto della Commissione delle finanze del Consiglio degli Stati</p><p><b>Comunicato stampa della commissione delle finanze del Consiglio degli Stati del 30.08.2022</b></p><p>Con 7 voti contro 4 e 1 astensione, la CdF-S propone in un corapporto indirizzato alla Commissione dell'economia della sua stessa Camera (CET-S) di non entrare in materia sul progetto, previsto nell'ambito dell'imposta federale diretta, concernente l'aumento delle deduzioni per i premi assicurativi e gli interessi dei capitali a risparmio (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220053\">22.053</a> s). In considerazione delle fosche prospettive di bilancio per i prossimi anni e del fatto che lo sgravio fiscale si concentrerebbe fortemente sulle fasce di reddito più elevato, la maggioranza della Commissione ritiene che, allo stato attuale, un aumento delle deduzioni fiscali non sia né finanziariamente sostenibile né idoneo. Una minoranza è favorevole a che le deduzioni per i premi assicurativi vengano adeguate al forte aumento dei costi, ciò che permetterebbe di sgravare il ceto medio.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione dell'economia e dei tributi del Consiglio degli Stati del 11.10.2022</b></p><p>Con 6 voti contro 5 e 1 astensione, la CET-S propone di non entrare in materia sull'oggetto <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220053\">22.053</a>, che prevede un aumento delle deduzioni per i premi assicurativi e gli interessi dei capitali a risparmio nell'imposta federale diretta. Si allinea dunque alla posizione della Commissione delle finanze della sua Camera, che a fine settembre aveva a sua volta deciso di non entrare in materia in ragione delle minori entrate previste (circa 400 milioni di franchi). La maggioranza della Commissione critica il fatto che verrebbero favorite soprattutto le fasce di reddito più alte. A suo parere, inoltre, gli aiuti finanziari non possono rappresentare la soluzione al problema di fondo dell'elevata spesa sanitaria. Ritenendo che questo progetto adempia il mandato conferito dal Parlamento stesso al Consiglio federale (cfr. mozione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20173171\">17.3171</a> del consigliere nazionale Jean-Pierre Grin), la minoranza è invece favorevole all'entrata in materia.</p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Legge federale sull’imposta federale diretta. Modifica (Aumento delle deduzioni per i premi assicurativi e gli interessi dei capitali a risparmio)"
}