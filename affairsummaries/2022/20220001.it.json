{
  "id": 20220001,
  "updated": "2022-06-16T09:10:28Z",
  "description": "Rapporto del Consiglio federale sulla sua gestione nel 2021 del 16 febbraio 2022",
  "formattedId": "22.001",
  "initialSituation": "<p><b>Comunicato stampa del Consiglio federale del 09.03.2022</b></p><p><b>Adottato il rapporto di gestione 2021 del Consiglio federale</b></p><p><b>Il 16 febbraio 2022 il Consiglio federale ha adottato il suo rapporto di gestione 2021. Fra i punti cardine dello scorso anno figurano diverse strategie e numerosi messaggi. A causa della pandemia di coronavirus diverse misure non hanno potuto essere portate avanti come previsto. Nel 2021 il Consiglio federale ha in compenso adottato oltre 140 oggetti in relazione alla pandemia di COVID-19.</b></p><p>Il 2021 è stato il secondo anno della legislatura 2019-2023. Le misure dell'anno in rassegna si suddividono secondo i tre indirizzi politici che il Consiglio federale si è dato per questa legislatura: 1) la Svizzera assicura la sua prosperità e sfrutta le opportunità offerte dalla digitalizzazione e dallo sviluppo sostenibile; 2) la Svizzera promuove la coesione nazionale e contribuisce a rafforzare la collaborazione internazionale; 3) la Svizzera si adopera per la sicurezza, si impegna per la protezione del clima e delle basi naturali della vita e agisce come partner affidabile nel contesto mondiale. A questi tre indirizzi politici sono stati attribuiti 18 obiettivi, a cui a loro volta nel 2021 sono state assegnate complessivamente 123 misure. Di queste, il Consiglio federale ne ha attuate 83.</p><p>Tra i punti cardine dello scorso anno figurano diverse strategie: il Consiglio federale ha adottato la prima Strategia Cina, una nuova strategia di politica economica esterna, una strategia del turismo, una strategia nazionale per la parità tra donne e uomini per il periodo 2020-2023, una nuova strategia per il sostegno di grandi manifestazioni sportive e una strategia per uno sviluppo sostenibile 2030. Vanno inoltre citati i messaggi concernenti l'ambito fiscale, la digitalizzazione, la politica dei mercati finanziari, la politica economica, la formazione e la ricerca, la politica dei trasporti, la politica sanitaria, la politica migratoria, la lotta alla criminalità e al terrorismo, la politica di sicurezza, la politica agricola e l'approvvigionamento elettrico.</p><p>Nel suo rapporto di gestione il Consiglio federale fornisce informazioni dettagliate sul grado di realizzazione dei suoi obiettivi e sull'attuazione delle corrispondenti misure. Vi indica inoltre gli scostamenti rispetto agli obiettivi annuali e illustra importanti progetti non previsti, motivandoli. Tali scostamenti sono imputabili a diverse cause. A livello di politica estera il raggiungimento degli obiettivi da parte del Consiglio federale dipende fra l'altro dall'agenda dei partner internazionali. Per quanto riguarda la politica interna, una consultazione può ad esempio comportare adeguamenti di un progetto e corrispondenti ritardi nell'attuazione. Sovente il Consiglio federale riprende negli obiettivi dell'anno successivo le misure che non ha potuto realizzare nell'anno in rassegna o che ha attuato solo parzialmente.</p><p>Nel 2021 numerose misure non sono state realizzate poiché parecchi oggetti non hanno potuto essere conclusi o il Consiglio federale non ha fatto in tempo ad adottarli a causa della pandemia di COVID-19. Nel 2021 il Consiglio federale ha inoltre deciso di non firmare l'Accordo istituzionale con l'UE, il che ha avuto ripercussioni su diversi altri progetti.</p><p>Il rapporto contiene inoltre un capitolo speciale in cui sono riportate tutte le decisioni prese dal Consiglio federale in relazione alla pandemia di COVID-19. Nella prima parte sono riassunte in ordine cronologico le decisioni del Consiglio federale mentre nella tabella che segue sono elencati i titoli di tutti gli oggetti, con data della decisione, che il Consiglio federale ha adottato nel corso del 2021 in relazione alla pandemia di COVID-19.</p><p> </p><p>Il rapporto viene pubblicato soltanto online.</p><p> </p><p>Rapporto di gestione: <a  href=\"https://www.newsd.admin.ch/newsd/message/attachments/70535.pdf\">link</a></p>",
  "objectives": [
    {
      "number": 0,
      "resolutions": [

      ],
      "text": "Rapporto del Consiglio federale sulla sua gestione nel 2021 del 16 febbraio 2022"
    },
    {
      "number": 1,
      "resolutions": [
        {
          "council": 1,
          "date": "2022-06-13T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2022-06-16T00:00:00Z",
          "text": "Adesione"
        }
      ],
      "text": "Decreto federale sul rapporto di gestione 2021 del Consiglio federale"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 13.06.2022</b></p><p>Il Consiglio nazionale ha preso atto del rapporto del Consiglio federale sulla sua gestione per l'anno 2021, anno nel quale ha adottato oltre 140 oggetti in relazione alla pandemia di COVID-19. Nel documento l'esecutivo fornisce informazioni dettagliate sul grado di realizzazione dei suoi obiettivi e sull'attuazione delle corrispondenti misure. Nel 2021 numerose misure non sono state realizzate poiché parecchi oggetti non hanno potuto essere conclusi o il Consiglio federale non ha fatto in tempo ad approvarli a causa della pandemia. Nell'anno in rassegna, il governo ha inoltre deciso di non firmare l'Accordo istituzionale con l'UE, il che ha avuto ripercussioni su diversi altri progetti. </p><p><b> </b></p><p><b>Comunicato stampa delle commissioni della gestione delle Camere federali del 24.05.2022</b></p><p><b>Le Commissioni della gestione delle Camere federali (CdG) presentano le loro conclusioni in merito all'organizzazione di crisi istituita dalla Confederazione per affrontare la prima fase della pandemia di COVID-19. In sostanza constatano che nel complesso tale organizzazione ha permesso alla Svizzera di superare in modo soddisfacente la prima ondata della pandemia. Tuttavia, i tre principali organi di crisi federali hanno mostrato diverse lacune e su diversi punti l'organizzazione si è ampiamente discostata dalle strutture previste. Basandosi sulle loro constatazioni, le CdG hanno formulato undici raccomandazioni e hanno adottato una mozione e un postulato. Ora si aspettano che il Consiglio federale tracci quanto prima un bilancio critico della sua organizzazione di crisi e che proceda agli adeguamenti necessari.</b></p><p>Le CdG hanno esaminato l'attività dei tre principali organi incaricati di fornire supporto al Consiglio federale nella gestione della pandemia, vale a dire la Task force COVID-19 dell'Ufficio federale della sanità pubblica (UFSP), lo Stato maggiore federale Protezione della popolazione (SMFP) e lo Stato maggiore di crisi del Consiglio federale per la gestione della pandemia da coronavirus (SMCC), concentrandosi sul periodo compreso tra gennaio e giugno 2020. Dopo un'inchiesta durata due anni espongono, in un <a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-773489785-7971\">rapporto</a> adottato all'unanimità e pubblicato in data odierna, i fatti rilevati e la loro valutazione dal punto di vista dell'alta vigilanza parlamentare.</p><p>In generale, le CdG tracciano un bilancio in chiaroscuso dell'organizzazione di crisi della Confederazione. Nel complesso questa ha certamente permesso alla Svizzera di superare la prima ondata di pandemia in modo soddisfacente. I membri e il personale di questi organi hanno dimostrato grande impegno nel lavoro e di questo le CdG sono consapevoli e riconoscenti. Esse sono altresì consapevoli che le autorità hanno dovuto agire rapidamente in un contesto di grande incertezza e che agli inizi era particolarmente difficile stimare l'entità e la durata della pandemia. Tuttavia, le CdG rilevano che la pandemia ha colto le autorità federali alla sprovvista sotto molti aspetti e che, su alcuni punti, l'organizzazione di crisi si è ampiamente discostata dalle strutture e dalle direttive previste.</p><p>Le CdG ritengono che il Consiglio federale non abbia riconosciuto con sufficiente anticipo il carattere globale e trasversale della pandemia, sottovalutandone la durata potenziale. Constatano che, all'inizio della crisi, non ha effettuato una riflessione di fondo sull'organizzazione di crisi federale. Di conseguenza, i tre principali organi implicati (Task force UFSP, SMFP e SMCC) sono stati attivati in modo scaglionato e non coordinato, inoltre, la ripartizione delle rispettive competenze non era definita in modo sufficientemente chiaro.</p><p>Le CdG constatano tra l'altro che il principio dipartimentale è rimasto molto forte durante la prima ondata della pandemia, dal momento che la maggior parte della gestione di crisi è avvenuta all'interno delle strutture tradizionali dell'Amministrazione. In particolare il Dipartimento federale dell'interno (DFI) ha avuto un'influenza preponderante sulla gestione di crisi, mentre gli organi trasversali di gestione di crisi (SMFP e SMCC) hanno svolto un ruolo sussidiario. Le CdG reputano necessario che il Consiglio federale rifletta sul giusto equilibrio tra l'approccio dipartimentale e l'approccio trasversale nella gestione di crisi future.</p><p>Nel loro rapporto, le CdG mettono altresì in luce diverse altre lacune legate all'organizzazione di crisi, per esempio per quanto riguarda le esercitazioni di crisi o il coinvolgimento dei Cantoni. </p><p>Per quanto riguarda l'attività specifica dei tre principali organi di crisi della Confederazione, le CdG constatano quanto segue:</p><p> </p><p>TASK FORCE UFSP</p><p>Le CdG giungono alla conclusione che la task force UFSP ha svolto il suo ruolo nel miglior modo possibile durante la prima ondata della pandemia. Tuttavia, tale organo ha mostrato diversi punti deboli, in particolare a livello di gestione del personale e di ripartizione delle responsabilità. Questi sono riconducibili al fatto che alcune decisioni importanti sull'organizzazione di crisi dell'UFSP non sono state prese all'inizio della pandemia. Le CdG rilevano tuttavia che, a partire dall'autunno 2020, l'UFSP ha adottato diverse misure per colmare tali lacune.</p><p>Le CdG ritengono che le basi legali e le prescrizioni pertinenti debbano essere precisate e completate e che il Manuale di gestione di crisi dell'UFSP debba essere riveduto. Inoltre, con una mozione, chiedono al Consiglio federale di completare le basi legali esistenti al fine di disciplinare con maggiore chiarezza l'attività di organi quali la task force in vista di crisi future.</p><p> </p><p>STATO MAGGIORE FEDERALE PROTEZIONE DELLA POPOLAZIONE E STATO MAGGIORE DI CRISI DEL CONSIGLIO FEDERALE</p><p>Le CdG constatano che in sede di istituzione dello SMFP e dello SMCC le disposizioni e prescrizioni, rispettivamente le direttive, non sono state rispettate. Inoltre, questi due organi sono entrati in funzione in modo tardivo e non sono stati in grado di svolgere il compito assegnato loro, ovvero elaborare basi decisionali per il Consiglio federale, poiché tale compito era stato assunto dalla task force UFSP.</p><p>Per quanto concerne lo SMFP, le CdG ritengono che il Consiglio federale avrebbe dovuto, nei primi mesi della crisi, modificare le basi legali pertinenti, cosa che non è avvenuta. Considerano poco comprensibili le motivazioni addotte dalle persone sentite per spiegare il fatto che lo SMFP non abbia potuto assumere i compiti inizialmente previsti. Faticano anche a comprendere perché le sfide legate a questo organo non siano state individuate prima della crisi.</p><p>Riguardo allo SMCC, le CdG criticano non soltanto il fatto che la rappresentanza dei vari dipartimenti al suo interno non sia stata disciplinata con precisione, ma anche il ruolo preponderante del DFI in questo organo. Invitano pertanto il Consiglio federale a interrogarsi sull'adeguatezza della struttura di questi due stati maggiori e sui compiti assegnati loro.</p><p> </p><p>NECESSARIO RIVEDERE L'ORGANIZZAZIONE DI CRISI</p><p>In conclusione, le CdG ritengono indispensabile che il Consiglio federale tracci quanto prima un bilancio critico globale della propria organizzazione di crisi e che, su tale base, proceda a una revisione delle basi legali e prescrizioni pertinenti. Pertanto hanno depositato un postulato. Accolgono con favore le misure già avviate in questo senso dal Consiglio federale e i miglioramenti apportati negli scorsi mesi all'organizzazione di crisi.</p><p>Peraltro, nel quadro della loro attività di alta vigilanza parlamentare, le CdG continuano ad approfondire diversi altri aspetti della gestione della pandemia. Una panoramica dei lavori al riguardo è disponibile sul <a  href=\"https://www.parlament.ch/it/organe/commissioni/commissioni-vigilanza/commissioni-gestione-cdg/cdg-covid\">sito Internet delle CdG</a>.</p><p> </p><p><b>Informazioni</b></p><p>Beatrice Meli Andres, segretaria della commissione,</p><p>058 322 97 12,</p><p><a  href=\"mailto:gpk.cdg@parl.admin.ch\">gpk.cdg@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-gestione-cdg\">Commissione della gestione (CdG)</a></p>",
  "title": "Rapporto del Consiglio federale sulla sua gestione 2021"
}