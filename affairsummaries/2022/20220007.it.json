{
  "id": 20220007,
  "updated": "2022-02-24T17:07:22Z",
  "description": "Messaggio del 2 febbraio 2022 concernente la prima aggiunta A al preventivo per il 2022",
  "formattedId": "22.007",
  "initialSituation": "<p><b>Comunicato stampa del Consiglio federale del 02.02.2022</b></p><p><b>Coronavirus: il Consiglio federale approva un'aggiunta straordinaria al preventivo 2022</b></p><p><b>Nella sua seduta del 2 febbraio 2022 il Consiglio federale ha approvato, tramite un messaggio speciale, la prima aggiunta A al preventivo 2022. Sottopone al Parlamento tre crediti aggiuntivi dell'ordine di 3,4 miliardi di franchi per ulteriori provvedimenti volti ad attenuare le conseguenze della pandemia da coronavirus.</b></p><p>Nella sessione invernale il Parlamento ha prorogato alcune misure di sostegno contenute nella legge COVID-19. Ne risulta un fabbisogno finanziario supplementare per l'anno in corso. I crediti aggiuntivi riguardano l'indennità di perdita di guadagno per il coronavirus (1,7 mia.), la partecipazione della Confederazione agli aiuti per i casi di rigore (0,9 mia.) e il contributo federale all'assicurazione contro la disoccupazione per le indennità per lavoro ridotto (0,8 mia.). Tutti gli aumenti vengono chiesti come fabbisogno finanziario eccezionale.</p><p>Per attenuare le conseguenze della pandemia, per il 2022 finora sono state decise uscite pari a 7,2 miliardi complessivi, compresi questi tre crediti aggiuntivi. Negli anni 2020-2021, per affrontare la crisi causata dal coronavirus la Confederazione ha sostenuto uscite pari a circa 30 miliardi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 2 febbraio 2022 concernente la prima aggiunta A al preventivo per il 2022"
    },
    {
      "number": 1,
      "resolutions": [

      ],
      "text": "Decreto federale Ia concernente l'aggiunta Ia al preventivo per il 2022"
    }
  ],
  "proceedings": "<p><b>Comunicato stampa della commissione delle finanze del Consiglio nazionale del 18.02.2022</b></p><p><b>Preventivo 2022. Prima aggiunta A. Messaggio straordinario </b>(<a  href=\"https://www.parlament.ch/de/ratsbetrieb/suche-curia-vista/geschaeft?AffairId=20220007\">22.007</a><b> ns</b>)</p><p>La Commissione delle finanze del Consiglio nazionale (CdF-N) propone alla sua Camera di approvare senza modifiche i crediti aggiuntivi proposti dal Consiglio federale. Nella votazione sul complesso ha accolto il disegno con 18 voti contro 1 e 6 astensioni.</p><p>Il Consiglio federale propone con la <a  href=\"https://www.efv.admin.ch/dam/efv/it/dokumente/Finanzberichte/finanzberichte/nachtrag/nachtrag-1a-2022.pdf.download.pdf/NKIA_2022-d.pdf\">prima aggiunta A</a> tre crediti aggiuntivi per un ammontare di 3,4 miliardi di franchi destinati a finanziare ulteriori misure per gestire la pandemia di coronavirus (lavoro ridotto, perdita di guadagno e casi di rigore). Questi crediti aggiuntivi risultano dalla proroga di disposizioni della legge COVID-19 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210066\">21.066</a> sn) decisa dal Parlamento nella sessione invernale 2021. Inoltre, il Consiglio federale propone un credito aggiuntivo di 11 milioni di franchi per ultimare edifici del Politecnico federale di Zurigo.</p><p>Il credito aggiuntivo di 800 milioni di franchi per le indennità per lavoro ridotto non ha suscitato obiezioni in seno alla Commissione. È stato invece proposto di dimezzare i crediti aggiuntivi per la perdita di guadagno causata dal coronavirus (1,69 miliardi) e quelli per lo stanziamento di aiuti per i casi di rigore alle imprese sino alla fine del 2022 (900 milioni). Questi tagli sono stati giustificati dal fatto che le richieste di credito erano state calcolate in un momento in cui, in Svizzera, i dati sulle infezioni erano a livelli massimi. Con gli allentamenti decisi, la situazione si è totalmente modificata. In queste condizioni non appare opportuno concedere crediti che in tutta probabilità non saranno completamente utilizzati. La maggioranza della Commissione ha infine approvato i crediti aggiuntivi, perché i tagli non consentirebbero alcun risparmio. Dal momento che sono stati richiesti a titolo di uscite straordinarie a causa della pandemia di coronavirus, tali crediti non hanno neppure ricadute sul limite di spesa del freno all'indebitamento. Nella migliore delle ipotesi, semplicemente i crediti non saranno esauriti. </p><p>Con 18 voti contro 7, è stata respinta la proposta della Commissione dell'ambiente, della pianificazione del territorio e dell'energia del Consiglio nazionale (CAPTE-N) di concedere 5,7 milioni di franchi per misure di protezione temporanee contro il lupo per l'estate alpigiana 2022 (cfr. <a  href=\"https://www.parlament.ch/press-releases/Pages/mm-urek-n-2022-01-18.aspx?lang=1040\">comunicato stampa</a> del 18.1.2022). La maggioranza della Commissione è contraria ad aumentare tale credito poiché i mezzi già stanziati non sono completamente utilizzati e perché manca una base legale per ulteriori sostegni. Ricorda inoltre che nell'ambito del pacchetto di ordinanze agricole 2022 poste in consultazione, il Consiglio federale ha proposto un aumento totale di 3 milioni di franchi per i contributi d'estivazione a favore degli ovini detenuti in sistemi di pascolo protetti. Una minoranza propone l'aumento del credito secondo la proposta della CAPTE-N, perché i danni agli animali da reddito causati dal lupo aumentano vertiginosamente.</p><p>Ha suscitato discussioni, benché alla fine approvato dalla Commissione senza voti contrari, l'aumento del credito d'impegno per la costruzione del centro GLC del PF di Zurigo. La Commissione deplora di non essere stata informata tempestivamente delle lacune edilizie, dei ritardi e dei costi supplementari. Inoltre, è stata messa in discussione l'aggiudicazione di questa complessa nuova costruzione a un'impresa generale. La competente Sottocommissione si occuperà di nuovo di questo progetto in primavera nell'ambito dell'esame del Consuntivo 2021</p><p>L'Assemblea federale deciderà sulla Prima aggiunta A al Preventivo 2022 nella sessione primaverile.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Preventivo 2022. Prima aggiunta"
}