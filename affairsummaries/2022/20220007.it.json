{
  "id": 20220007,
  "updated": "2022-06-01T17:18:40Z",
  "description": "Messaggio del 2 febbraio 2022 concernente la prima aggiunta A al preventivo per il 2022",
  "formattedId": "22.007",
  "initialSituation": "<p><b>Comunicato stampa del Consiglio federale del 02.02.2022</b></p><p><b>Coronavirus: il Consiglio federale approva un'aggiunta straordinaria al preventivo 2022</b></p><p><b>Nella sua seduta del 2 febbraio 2022 il Consiglio federale ha approvato, tramite un messaggio speciale, la prima aggiunta A al preventivo 2022. Sottopone al Parlamento tre crediti aggiuntivi dell'ordine di 3,4 miliardi di franchi per ulteriori provvedimenti volti ad attenuare le conseguenze della pandemia da coronavirus.</b></p><p>Nella sessione invernale il Parlamento ha prorogato alcune misure di sostegno contenute nella legge COVID-19. Ne risulta un fabbisogno finanziario supplementare per l'anno in corso. I crediti aggiuntivi riguardano l'indennità di perdita di guadagno per il coronavirus (1,7 mia.), la partecipazione della Confederazione agli aiuti per i casi di rigore (0,9 mia.) e il contributo federale all'assicurazione contro la disoccupazione per le indennità per lavoro ridotto (0,8 mia.). Tutti gli aumenti vengono chiesti come fabbisogno finanziario eccezionale.</p><p>Per attenuare le conseguenze della pandemia, per il 2022 finora sono state decise uscite pari a 7,2 miliardi complessivi, compresi questi tre crediti aggiuntivi. Negli anni 2020-2021, per affrontare la crisi causata dal coronavirus la Confederazione ha sostenuto uscite pari a circa 30 miliardi.</p><p> </p><p><b>Comunicato stampa del Consiglio federale del 30.03.2022</b></p><p><b>Coronavirus: il Consiglio federale approva la prima aggiunta B al preventivo 2022 </b></p><p><b>Nella sua seduta del 30 marzo 2022 l'Esecutivo ha approvato la prima aggiunta B ordinaria al preventivo 2022. Sottopone al Parlamento 17 crediti aggiuntivi dell'ordine di 2,7 miliardi di franchi, legati prevalentemente alla pandemia da coronavirus. </b></p><p>Dei complessivi 2,7 miliardi di franchi, 2,4 sono contabilizzati come fabbisogno finanziario eccezionale per affrontare la crisi COVID. Con 2,1 miliardi di franchi, il maggior fabbisogno riguarda il contributo federale all'assicurazione contro la disoccupazione per le indennità per lavoro ridotto. In seguito a una sentenza del Tribunale federale, la Confederazione deve sostenere pagamenti arretrati relativi ai due anni precedenti. Un'altra aggiunta consistente concerne l'acquisto di vaccini (314 mio.). </p><p>Nel contesto della guerra in Ucraina, il Consiglio federale ha deciso di mettere a disposizione 80 milioni di franchi per l'aiuto umanitario. A tal fine si rende necessario un credito aggiuntivo di 61 milioni di franchi.</p><p>Per attenuare le conseguenze della pandemia, finora per il 2022 sono state decise uscite per un importo di 7,3 miliardi. Se si include la presente prima aggiunta B, l'importo totale ammonta a 10 miliardi di franchi. Di questi, 9,1 miliardi sono attribuibili al bilancio straordinario. Negli anni 2020-2021, per affrontare la crisi causata dal coronavirus la Confederazione ha già sostenuto uscite pari a circa 29 miliardi. </p><p>Per l'anno in corso, inclusi i crediti aggiuntivi chiesti con la prima aggiunta A e la prima aggiunta B, risulta un deficit di finanziamento preventivato pari a 8,6 miliardi di franchi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 2 febbraio 2022 concernente la prima aggiunta A al preventivo per il 2022"
    },
    {
      "number": 0,
      "resolutions": [

      ],
      "text": "Messaggio del 30 marzo 2022  concernente la prima aggiunta B al preventivo per il 2022"
    },
    {
      "number": 1,
      "resolutions": [
        {
          "council": 1,
          "date": "2022-03-01T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2022-03-03T00:00:00Z",
          "text": "Deroga"
        },
        {
          "council": 1,
          "date": "2022-03-10T00:00:00Z",
          "text": "Deroga"
        },
        {
          "council": 2,
          "date": "2022-03-14T00:00:00Z",
          "text": "Deroga"
        },
        {
          "council": 1,
          "date": "2022-03-15T00:00:00Z",
          "text": "Adesione"
        }
      ],
      "text": "Decreto federale Ia concernente l'aggiunta Ia al preventivo per il 2022"
    },
    {
      "number": 2,
      "resolutions": [
        {
          "council": 1,
          "date": "2022-03-01T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2022-03-03T00:00:00Z",
          "text": "Adesione"
        }
      ],
      "text": "Decreto federale ... (Disegno della minoranza della CdF-N del 18.02.2022)"
    },
    {
      "number": 3,
      "resolutions": [
        {
          "council": 1,
          "date": "2022-05-30T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2022-06-01T00:00:00Z",
          "text": "Deroga"
        }
      ],
      "text": "Decreto federale II concernente la prima aggiunta B al preventivo per il 2022"
    },
    {
      "number": 4,
      "resolutions": [
        {
          "council": 1,
          "date": "2022-05-30T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2022-06-01T00:00:00Z",
          "text": "Adesione"
        }
      ],
      "text": "Decreto federale III concernente i prelievi dal Fondo per l’infrastruttura ferroviaria per il 2022"
    },
    {
      "number": 5,
      "resolutions": [

      ],
      "text": null
    }
  ],
  "proceedings": "<p><b>Disegno 1 e 2</b></p><p> </p><p>Notizia ATS</p><p><b>Dibattito al Consiglio nazionale, 01.03.2022</b></p><p>Il Consiglio nazionale ha approvato i crediti aggiuntivi pari a 3,4 miliardi di franchi per finanziare le misure destinate a ridurre l'impatto economico e sociale della pandemia di Covid-19. Rispetto al progetto governativo, il plenum ha accolto un aumento del credito destinato alla protezione delle greggi dal lupo. </p><p> </p><p>Notizia ATS</p><p><b>Dibattito al Consiglio degli Stati, 03.03.2022</b></p><p><b>Altri 3,4 miliardi contro pandemia Covid-19</b></p><p><b>Anche gli Stati, come il Nazionale, hanno approvato stamane un credito supplementare di 3,4 miliardi di franchi per contrastare le ripercussioni negative della pandemia quale prima aggiunta al preventivo 2022. Il dossier ritorna alla Camera del popolo.</b></p><p>Tale supplemento, incluso nel messaggio del Consiglio federale alle Camere, prevede tre crediti che riguardano rispettivamente l'indennità di perdita di guadagno per il coronavirus (1,7 miliardi), la partecipazione della Confederazione agli aiuti per i cosiddetti casi di rigore (900 milioni) e il contributo federale all'assicurazione contro la disoccupazione per le indennità per lavoro ridotto (800 milioni). Tutti gli aumenti vengono chiesti come fabbisogno finanziario eccezionale.</p><p>Il plenum ha approvato la richiesta del governo anche se, fondandosi sulle ultime decisioni governative circa l'odierna situazione pandemica e le conoscenze attuali, tale importo potrebbe non essere interamente utilizzato.</p><p>Rispetto al Nazione, i \"senatori\" hanno deciso di mettere a disposizione 100 milioni supplementari destinati a riservare e ad acquistare medicamenti contro il Covid-19 per le persone immunodepresse. Qualora anche la Camera del popolo accetti la proposta, i fondi potranno essere sbloccati soltanto se sussistono le basi legali pertinenti, indicano ancora i servizi del Parlamento.</p><p>Sempre nel corso della discussione, i \"senatori\" hanno anche accettato l'idea di innalzare di 5,7 milioni il contributo destinato a lottare contro i danni causati dal lupo. Infine, come il Nazionale, anche gli Stati hanno approvato un'ulteriore aggiunta di 11 milioni al credito iniziale accordato per ultimare la costruzione di un edificio al Politecnico federale di Zurigo.</p><p> </p><p>Notizia ATS</p><p><b>Dibattito al Consiglio nazionale, 10.03.2022</b></p><p><b>Aggiunta al preventivo, resta divergenza su farmaci covid</b></p><p><b>Rimangono delle divergenze in merito alla prima aggiunta al preventivo 2022 della Confederazione dopo il secondo passaggio al Consiglio nazionale, che non ha voluto sbloccare fondi supplementari per acquistare medicamenti anti-covid. La decisione è stata presa con 105 voti favorevoli, 82 contrari e 4 astenuti.</b></p><p>Tale supplemento, che non figurava nel messaggio del Consiglio federale, era stato inserito nel progetto dal Consiglio degli Stati. Concretamente si tratta di mettere a disposizione 100 milioni di franchi per riservare e acquistare medicamenti contro il Covid-19 per le persone immunodepresse.</p><p>Diversi parlamentari borghesi, pur dicendo di capirne le ragioni, hanno fortemente criticato la procedura: \"siamo rimasti sorpresi che gli Stati hanno inserito questi 100 milioni supplementari, che non erano stati richiesti dal governo\", ha ad esempio affermato Alois Gmür (Centro/SZ).</p><p>In molti si sono rifiutati di approvare una somma così importante senza un messaggio governativo. \"Non abbiamo niente di scritto, tutto si è svolto oralmente\", ha denunciato Lars Guggisberg (UDC/BE) dicendo che si potrà tranquillamente discuterne nella sessione di giugno quando si dibatterà della seconda aggiunta al preventivo.</p><p>\"Siamo in disaccordo con la procedura scelta, ma non contestiamo la necessità di agire\", in questo senso non serve aspettare il messaggio formale del Consiglio federale, a farne le spese saranno le persone immunodepresse che non possono essere vaccinate, ha replicato Peter Schilliger (PLR/LU). \"Il coronavirus è ancora ben presente nella società\", ha detto Sarah Wyss (PS/BS) ricordando l'aumento dei casi positivi e il long-covid.</p><p>Il consigliere federale Ueli Maurer ha confermato che il governo ha già deciso di chiedere questi 100 milioni nella seconda aggiunta al preventivo. L'esecutivo non sarebbe comunque dispiaciuto se le camere dovessero sbloccare questi fondi già oggi, ha aggiunto il ministro delle finanze.</p><p> </p><p>Notizia ATS</p><p><b>Dibattito al Consiglio degli Stati, 14.03.2022</b></p><p>Il Consiglio degli Stati ha mantenuto per 29 voti a 9, diversamente dal Nazionale, la proposta di concedere al Consiglio federale 100 milioni di franchi per l'acquisto di farmaci anticovid destinati alle persone immunodepresse. Tale somma va inserita nella prima aggiunta al preventivo 2022 della Confederazione del valore di 3,4 miliardi di franchi. </p><p> </p><p>Notizia ATS</p><p><b>Dibattito al Consiglio nazionale, 15.03.2022</b></p><p><b>Aggiunta al preventivo, \"sì\" a acquisto farmaci anti-covid</b></p><p><b>Via libera alla prima aggiunta al preventivo 2022 della Confederazione. Oggi il Consiglio nazionale ha eliminato l'ultima divergenza che l'opponeva agli Stati e che concerneva lo sblocco - approvato - di fondi supplementari per acquistare medicamenti anti-covid. La decisione è stata presa con 100 voti favorevoli, 62 contrari e 16 astenuti.</b></p><p>Tale supplemento, che non figurava nel messaggio del Consiglio federale, era stato inserito nel progetto dal Consiglio degli Stati. Concretamente si tratta di mettere a disposizione 100 milioni di franchi per riservare e acquistare medicamenti contro il Covid-19 per le persone immunodepresse.</p><p>Il consigliere federale Ueli Maurer ha da parte sua spiegato che il Governo ha già formalmente deciso di chiedere questi 100 milioni nella seconda aggiunta al preventivo. L'esecutivo non sarebbe comunque dispiaciuto se le camere dovessero sbloccare questi fondi già oggi, ha aggiunto il ministro delle finanze.</p><p>Contrariamente alla documentazione ricevuta la settimana scorsa, ieri sera durante la seduta della commissione l'Ufficio federale della sanità pubblica (UFSP) ha indicato che c'è una certa urgenza, ha sottolineato il suo relatore Heinz Siegenthaler (Centro/BE).</p><p>Sbloccando oggi questi fondi si potrebbe concludere contratti per la fornitura di farmaci già adesso, ha aggiunto il bernese. Per questo motivo, pur criticando la procedura, la commissione ha deciso di approvare il credito aggiuntivo, ha detto Siegenthaler.</p><p>In diversi si sono rifiutati di approvare una somma così importante senza un esplicito messaggio governativo. \"Non mettiamo in dubbio la necessità del credito ma pensiamo che bisognerebbe discutere a fondo i dettagli\", ha denunciato Lars Guggisberg (UDC/BE). \"Lo dobbiamo al contribuente\", ha aggiunto.</p><p>\"Non è perché c'è scritto 'Covid-19' che si può spendere centinaia di milioni senza riflettere\", ha sostenuto Guggisberg chiedendosi perché non si possa aspettare la sessione estiva. Insomma, per il bernese \"non è un modo di fare accettabile\".</p><p>Nelle sedute precedenti, Consiglio nazionale e degli Stati si erano già messi d'accordo sullo stanziamento, quale prima aggiunta al preventivo 2022, di 3,4 miliardi di franchi per contrastare le ripercussioni negative della pandemia.</p><p>Tale supplemento, prevede tre crediti che riguardano rispettivamente l'indennità di perdita di guadagno per il coronavirus (1,7 miliardi), la partecipazione della Confederazione agli aiuti per i cosiddetti casi di rigore (900 milioni) e il contributo federale all'assicurazione contro la disoccupazione per le indennità per lavoro ridotto (800 milioni). Tutti gli aumenti vengono chiesti come fabbisogno finanziario eccezionale.</p><p> </p><p><b>Disegno 3 e 4</b></p><p> </p><p>Notizia ATS</p><p><b>Dibattito al Consiglio nazionale, 30.05.2022</b></p><p><b>Aggiunta al preventivo; continuare con acquisto vaccini Covid</b></p><p><b>La Confederazione deve poter acquistare vaccini contro il Covid-19 anche nel 2023. Ne è convinto il Consiglio nazionale, che oggi ha sostenuto - con 138 voti a 54 - la prima aggiunta al preventivo 2022 proposta dal Governo, pari a 2,7 miliardi di franchi. I crediti supplementari più consistenti sono ancora destinati alla lotta al coronavirus.</b></p><p>Della somma complessiva, 2,4 miliardi sono infatti contabilizzati come fabbisogno finanziario eccezionale per affrontare la crisi pandemica, ha dichiarato Anna Giacometti (PLR/GR) a nome della commissione.</p><p>Dopo ampie discussioni, il plenum ha deciso di seguire in tutti i punti la linea del Consiglio federale. Particolarmente controverso è stato l'ulteriore credito per riservare e acquistare altre dosi di vaccino contro il Covid-19 per il 2022 e il 2023. Con 111 voti contro 79, il Nazionale ha alla fine approvato il credito aggiuntivo e quello d'impegno per un importo rispettivamente di 314 e 780 milioni di franchi.</p><p>Una minoranza UDC, sostenuta da taluni parlamentari del Centro, riteneva che il numero delle dosi da comprare fosse troppo elevato e voleva che al termine dell'anno in corso si ponesse fine al finanziamento da parte della Confederazione, riducendo di conseguenza i fondi.</p><p>A sostegno del credito aggiuntivo si è espresso anche il ministro delle finanze Ueli Maurer: \"il Consiglio federale è giunto alla conclusione che bisogna garantire l'acquisto dei vaccini, per poterli poi mettere a disposizione della popolazione\" in caso di bisogno.</p><p><b> </b></p><p>2,1 mia per assicurazione contro disoccupazione</p><p>La Camera del popolo ha inoltre scelto, per 139 voti a 51 e 3 astenuti, di sostenere il Consiglio federale anche sul rinnovato contributo della Confederazione all'assicurazione contro la disoccupazione, pari a 2,1 miliardi di franchi. Si tratta in questo caso di finanziare i pagamenti supplementari nell'indennità per lavoro ridotto divenuti necessari a seguito di una decisione del Tribunale federale (TF).</p><p>Alcuni democentristi, guidati da Thomas Aeschi (UDC/ZG), spingevano per rendere molto più restrittiva l'erogazione di questi pagamenti retroattivi e proponevano di ridurre il credito aggiuntivo a 100 milioni di franchi.</p><p><b> </b></p><p>Altre minoranze UDC</p><p>Altre minoranze - tutte UDC - hanno anche tentato invano di stralciare le risorse supplementari per l'Ufficio federale della sanità pubblica, i contributi più elevati destinati alla protezione della salute a alla prevenzione, il credito d'impegno per la compensazione all'estero delle emissioni di gas serra dell'Amministrazione federale nonché la compensazione di parte delle spese necessarie per alloggiare le persone in cerca di protezione provenienti dall'Ucraina nell'ambito della cooperazione bilaterale allo sviluppo (61 milioni). Ma con una maggioranza dei due terzi il plenum ha respinto tutti questi tentativi.</p><p>Per attenuare le conseguenze della pandemia, per il 2022 sono state decise finora uscite per un importo di 7,3 miliardi. Se si include la prima aggiunta, l'importo totale ammonta a 10 miliardi. Di questi, 9,1 miliardi sono attribuibili al bilancio straordinario. Negli anni 2020-2021, per affrontare la crisi causata dal coronavirus la Confederazione ha sostenuto uscite pari a circa 29 miliardi.</p><p> </p><p><b>Comunicato stampa della commissione delle finanze del Consiglio degli Stati del 23.05.2022</b></p><p><b>La Commissione ha discusso sull'aggiunta al preventivo 2022 ritenendo che occorra dar prova di maggior rigore, segnatamente nell'ambito dell'assicurazione contro la disoccupazione (-1,8 mia) e dell'acquisto di vaccini contro la COVID-19 (-246 mio). </b></p><p> </p><p>PRIMA AGGIUNTA B AL PREVENTIVO 2022 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220007\">22.007</a> NS)</p><p>Mediante la prima aggiunta B ordinaria, il Consiglio federale chiede 17 crediti supplementari per un importo di 2,7 miliardi di franchi (cfr. <a  href=\"https://www.admin.ch/gov/it/pagina-iniziale/documentazione/comunicati-stampa.msg-id-87793.html\">comunicato stampa</a> del Consiglio federale del 30 marzo 2022). Se 15 di questi 17 crediti non hanno dato adito ad opposizione, i due più importanti dal profilo finanziario (contributo della Confederazione all'assicurazione contro la disoccupazione [2,1 mia.] e acquisto di vaccini [314 mio.]) hanno suscitato un'intensa discussione che si è protratta per due giorni.</p><p>Si ricorda che il primo di questi due crediti fa seguito a una decisione del Tribunale federale riguardante la considerazione delle indennità per vacanze e giorni festivi ai fini del calcolo delle indennità in caso di riduzione dell'orario di lavoro per i lavoratori pagati mensilmente. Questa decisione potrebbe generare, potenzialmente, versamenti a posteriori alle imprese per le richieste presentate fra il 2020 e il 2021 pari a circa 2,1 miliardi di franchi. Con 9 voti contro 1 e 2 astensioni, la Commissione ha accettato una proposta volta a non accordare versamenti retroattivi di indennità per vacanze e giorni festivi relativi a decisioni passate in giudicato. Dopo aver preso atto del parere dell'Ufficio federale di giustizia, la Commissione ha ritenuto che la retroattività creasse incertezza giuridica e fosse in contraddizione con l'idea di fondo dell'aiuto, che avrebbe dovuto essere semplice, rapido e privo di burocrazia. Inoltre, la retroattività potrebbe comportare un sovraindennizzo per alcune imprese. Secondo una minoranza, la decisione del Tribunale federale corrobora il principio di protezione della buona fede e, quale decisione dell'istanza giudiziaria suprema, non si prestava ad interpretazione. Secondo una stima del DFF, l'accettazione della proposta permetterebbe di ridurre a 300 milioni di franchi la fattura della Confederazione di 2,1 miliardi.</p><p>Una seconda proposta, accolta all'unanimità dalla Commissione, prevede che non siano prelevati interessi di mora per eventuali versamenti successivi.</p><p>Il secondo credito contestato dalla Commissione riguarda l'acquisto di vaccini contro la COVID-19. Mentre inizialmente il Consiglio federale aveva stimato un importo di 516 milioni di franchi che era stato accettato dalle Camere nell'ambito del preventivo 2022 a titolo di acquisto di vaccini contro la COVID-19, esso stima ora le risorse necessarie per il 2022 a 830 milioni di franchi, di cui 623 milioni di franchi per l'acquisto di 33 milioni di dosi. Chiede pertanto un credito supplementare a preventivo di 314 milioni di franchi, come pure un credito d'impegno aggiuntivo di 780 milioni di franchi. Con 7 voti contro 4 e 1 astensione, una maggioranza della Commissione ha ritenuto che il numero di dosi da acquistare fosse troppo elevato e che bisognava ridurlo a 20 milioni. Secondo una minoranza occorre sostenere la strategia del Consiglio federale. La CdF-S ha per contro rifiutato con 10 voti contro 2 lo stralcio completo dei 314 milioni supplementari e dei 780 milioni aggiuntivi.</p><p>Questo oggetto sarà trattato dal Consiglio degli Stati in occasione della sessione estiva, dopo essere stato trattato dal Consiglio nazionale.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Preventivo 2022. Prima aggiunta"
}