{
  "id": 20220313,
  "updated": "2022-10-27T09:55:26Z",
  "formattedId": "22.313",
  "initialSituation": "<p>Il Cantone di Basilea Città invita l'Assemblea federale ad adeguare le condizioni quadro affinché il sistema sanitario svizzero possa essere digitalizzato il più presto possibile e quindi evolversi in un ecosistema di dati sanitari collegato in rete. La Svizzera ha bisogno di:</p><p>- un'infrastruttura comune, grazie alla quale i dati sanitari possano essere raccolti, elaborati, archiviati, condivisi e anche eliminati;</p><p>- standard tecnici ed etici conformi alla protezione dei dati e comuni che regolamentino come i dati sanitari debbano essere acquisiti e strutturati;</p><p>- attività volte a diffondere la conoscenza di tale principio e a promuovere la fiducia in esso e la sua accettazione;</p><p>- condizioni quadro di regolamentazione e incentivi;</p><p>- formazione e formazione continua di figure professionali con competenze digitali solide;</p><p>- un finanziamento duraturo e investimenti nella digitalizzazione del settore sanitario.</p><p>In Svizzera la digitalizzazione del settore sanitario accusa ritardi. Questo è attestato da diverse fonti (Bertelsmann Digital-Health Index, OECD-Technical and Operational Readiness Index, studio sulla digitalizzazione nell'ambito della ricerca sulla salute di BAK Economics, l'OMS classifica la Svizzera in una posizione molto bassa rispetto all'uso delle cartelle informatizzate del paziente) e la pandemia di coronavirus lo ha dimostrato chiaramente. Il settore sanitario svizzero non ha semplicemente nessuna infrastruttura moderna grazie a cui raccogliere, archiviare e condividere i dati.</p><p>In Svizzera siamo abituati a un alto tenore di vita e contiamo sulla nostra solida posizione nel campo delle life science, il quale, al momento, interessa più del 51 per cento delle esportazioni totali della nazione. In futuro saremo in grado di mantenere questa quota solo se la Svizzera sarà al passo con la digitalizzazione del settore sanitario e continuerà a evolversi. Nella regione di Basilea, tali fasi di sviluppo sono già state realizzate più volte: dall'industria tessile a quella del colore, dal colore alla chimica, dalla chimica ai prodotti farmaceutici e biotecnologici. L'economia digitale della sanità rappresenta, nuovamente, una simile occasione di grande cambiamento. L'utilizzo dei dati sanitari permette cure migliori e prestazioni sanitarie più mirate, ma anche una ricerca e uno sviluppo più efficienti. Gli investimenti nei reparti o nelle aziende attive nell'ambito della salute digitale sono in aumento su scala globale: tuttavia la Svizzera è sempre meno rilevante in questo ramo e presenta una carenza di figure professionali. I dati sanitari vengono utilizzati ai fini della ricerca e dello sviluppo in forma anonima, criptata o previo consenso, conformemente ai requisiti legali. Eppure, nonostante queste condizioni rigorose, i dati aggregati sono ancora messi troppo poco a disposizione.</p><p>L'industria delle life science nella regione di Basilea - un settore trainante dell'economia svizzera - perderà terreno nel confronto internazionale, qualora la Svizzera non riuscisse ad accelerare la digitalizzazione del settore sanitario. Per quanto riguarda l'area di Basilea, l'industria delle life science realizza più di un terzo del valore aggiunto regionale totale e offre impiego a più di 32 000 persone. La Svizzera potrebbe perdere molto se non riuscirà a superare le sfide del cambiamento in corso. Bisogna deviare la rotta il prima possibile.</p><p>Industria e mondo accademico sono d'accordo e la politica ha riconosciuto la necessità. La risposta alla mozione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20213021\">21.3021</a> \"Realizzare un ecosistema integrato di dati relativi alla salute. Un valore aggiunto per la ricerca e per la società\" della Commissione della scienza, dell'educazione e della cultura del Consiglio nazionale mostra però anche chiaramente che gli ingranaggi girano troppo lentamente e manca un piano direttore unificato e completo con le relative misure.</p><p>Un'iniziativa del Cantone di Basilea Città, particolarmente colpito dall'insufficiente digitalizzazione del settore sanitario, pone l'accento sulle esigenze specifiche della regione delle life science.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": null,
  "title": "Accelerare la digitalizzazione del settore sanitario svizzero. Sviluppare un ecosistema basato sui dati per la ricerca e la società"
}