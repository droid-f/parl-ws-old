{
  "id": 20220032,
  "updated": "2022-11-29T15:42:00Z",
  "description": "Messaggio del 27 aprile 2022 concernente l’approvazione e la trasposizione nel diritto svizzero della convenzione sul coordinamento della sicurezza socia-le tra la Svizzera e il Regno Unit",
  "formattedId": "22.032",
  "initialSituation": "<p><b>Comunicato stampa del Consiglio federale del 27.04.2022</b></p><p><b>Messaggio concernente la convenzione di sicurezza sociale con il Regno Unito</b></p><p><b>In occasione della sua seduta del 27 aprile 2022, il Consiglio federale ha trasmesso al Parlamento il messaggio concernente l'approvazione della convenzione di sicurezza sociale conclusa tra la Svizzera e il Regno Unito. La convenzione coordina i sistemi di sicurezza sociale dei due Stati contraenti in seguito alla Brexit, che ha fatto cessare l'applicabilità dell'Accordo sulla libera circolazione delle persone tra la Svizzera e l'Unione europea nelle relazioni tra i due Stati. La convenzione è già applicata a titolo provvisorio dal 1° novembre 2021.</b></p><p>Dal 1° gennaio 2021, data del recesso del Regno Unito dall'Unione europea (UE), le relazioni in materia di sicurezza sociale tra la Svizzera e il Regno Unito non sono più rette dall'Accordo sulla libera circolazione delle persone tra la Svizzera e l'UE (ALC); i diritti acquisiti in virtù di esso sono garantiti dall'Accordo sui diritti dei cittadini. Per definire una regolamentazione mirata ed esaustiva in questo ambito, la Svizzera e il Regno Unito hanno concluso una nuova convenzione bilaterale.</p><p>La convenzione è compatibile con le norme internazionali in materia di coordinamento dei sistemi di sicurezza sociale e disciplina in particolare la previdenza per la vecchiaia, i superstiti e l'invalidità nonché l'assicurazione malattie e quella contro gli infortuni. Essa garantisce agli assicurati un'ampia parità di trattamento e un accesso facilitato alle prestazioni sociali, permettendo in particolare il versamento delle rendite all'estero, fatta eccezione per quelle dell'assicurazione invalidità. Questa deroga, auspicata dal Regno Unito per tenere conto delle peculiarità della sua legislazione, è stata accettata anche dall'UE nel quadro delle trattative con il Regno Unito. L'impatto è tuttavia limitato, in quanto altri strumenti giuridici consentono l'esportazione delle rendite d'invalidità: l'Accordo sui diritti dei cittadini tra la Svizzera e il Regno Unito garantisce i diritti acquisiti prima della Brexit, la legislazione svizzera prevede l'esportazione incondizionata per i cittadini svizzeri, e i cittadini di altri Stati con cui sono state concluse convenzioni di sicurezza sociale sono coperti in virtù delle normative in questione.</p><p>La nuova convenzione contempla inoltre l'assunzione delle spese per le cure necessarie in seguito a una malattia o a un infortunio verificatosi nell'altro Stato contraente. Infine, facilita la mobilità dei cittadini dei due Stati e consente di evitare casi di doppio assoggettamento ai sistemi di sicurezza sociale.</p><p>La convenzione è stata firmata dalla Svizzera e dal Regno Unito il 9 settembre 2021 ed è applicata a titolo provvisorio dal 1° novembre 2021. La sua entrata in vigore definitiva richiede l'approvazione dei parlamenti dei due Stati.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 27 aprile 2022 concernente l’approvazione e la trasposizione nel diritto svizzero della convenzione sul coordinamento della sicurezza socia-le tra la Svizzera e il Regno Unit"
    },
    {
      "number": 0,
      "resolutions": [

      ],
      "text": "Convenzione sul coordinamento della sicurezza sociale tra la Confederazione Svizzera e il Regno Unito di Gran Bretagna e Irlanda del Nord"
    },
    {
      "number": 1,
      "resolutions": [
        {
          "council": 1,
          "date": "2022-09-14T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2022-11-29T00:00:00Z",
          "text": "Adesione"
        }
      ],
      "text": "Decreto federale che approva e traspone nel diritto svizzero la Convenzione sul coordinamento della sicurezza sociale tra la Svizzera e il Regno Unito"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 14.09.2022</b></p><p><b>Semaforo verde a convenzione sicurezza sociale con Regno Unito</b></p><p><b>Il Consiglio nazionale ha dato oggi il via libera all'unanimità alla convenzione di sicurezza sociale conclusa tra la Svizzera e il Regno Unito. Il trattato si è reso necessario dopo la Brexit, che ha fatto cessare l'applicabilità dell'Accordo sulla libera circolazione delle persone (ALC).</b></p><p>Dal 1° gennaio 2021, data del recesso del Regno Unito dall'Unione europea, le relazioni in materia di sicurezza sociale tra Berna e Londra non sono più rette dall'ALC. Per definire una regolamentazione mirata ed esaustiva in questo ambito è stata quindi stipulata una nuova convenzione bilaterale con i sudditi di Sua Maestà.</p><p>La convenzione è stata firmata dalle parti il 9 settembre 2021 ed è applicata a titolo provvisorio già dallo scorso 1° novembre, ha ricordato il relatore commissionale Christian Lohr (Centro/TG). La sua entrata in vigore definitiva richiede però il semaforo verde di entrambi i Parlamenti.</p><p>Essa è compatibile con le norme internazionali in materia di coordinamento dei sistemi di sicurezza sociale e disciplina in particolare la previdenza per la vecchiaia, i superstiti e l'invalidità nonché l'assicurazione malattie e quella contro gli infortuni. Permette di garantire agli assicurati parità di trattamento e un accesso facilitato alle prestazioni sociali, consentendo in particolare il versamento delle rendite all'estero (tranne quelle dell'assicurazione invalidità).</p><p>Questa deroga, auspicata dai britannici per tenere conto delle peculiarità della loro legislazione, è stata accettata anche dall'Ue nel quadro delle trattative con il Regno Unito. L'impatto è tuttavia considerato limitato, in quanto altri strumenti giuridici consentono l'esportazione delle rendite d'invalidità.</p><p>\"La convenzione garantisce che per la Svizzera non ci saranno costi supplementari\", ha affermato Lohr. \"Non cambia nulla né a livello finanziario né per il personale dell'amministrazione\", gli ha fatto eco il consigliere federale Alain Berset, il quale ha anche fatto notare come il suo buon funzionamento sia già stato dimostrato in questi mesi di applicazione provvisoria.</p><p> </p><p>Notizia ATS</p><p><b>Dibattito al Consiglio degli Stati, 29.11.2022</b></p><p><b>CSt: semaforo verde a convenzione sicurezza sociale con Regno Unito</b></p><p>Dopo il Consiglio nazionale in settembre, anche gli Stati hanno dato oggi il via libera all'unanimità alla convenzione di sicurezza sociale conclusa tra la Svizzera e il Regno Unito. Il trattato si è reso necessario dopo la Brexit, che ha fatto cessare l'applicabilità dell'Accordo sulla libera circolazione delle persone (ALC).</p>",
  "title": "Sicurezza sociale. Convenzione con il Regno Unito"
}