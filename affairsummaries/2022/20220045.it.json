{
  "id": 20220045,
  "updated": "2023-03-22T07:21:10Z",
  "description": "Messaggio del 18 maggio 2022 concernente l’approvazione della Convenzione n. 190 dell’Organizzazione internazionale del lavoro sull’eliminazione della violenza e delle molestie nel mondo del lavoro e Rapporto sulla Dichiarazione del centenario dell’Organizzazione internazionale del lavoro per il futuro del lavoro",
  "formattedId": "22.045",
  "initialSituation": "<p><b>Comunicato stampa del Consiglio federale del 18.05.2022</b></p><p><b>Il Consiglio federale si impegna per un mondo del lavoro libero da violenza e molestie</b></p><p><b>Il 18 maggio 2022 il Consiglio federale ha adottato un messaggio concernente la ratifica della Convenzione n. 190 dell'Organizzazione internazionale del lavoro (OIL) del 2019 sull'eliminazione della violenza e delle molestie nel mondo del lavoro. La Convenzione contiene la prima definizione di violenza e molestie nel mondo del lavoro riconosciuta a livello internazionale e crea le condizioni quadro per un impegno più coerente e solidale a favore del lavoro dignitoso su scala globale.</b></p><p>Con la ratifica della Convenzione, la Svizzera riafferma la necessità di rispettare, promuovere e attuare il diritto di tutti a un mondo del lavoro libero da violenza e molestie. La Convenzione prevede un divieto legale di questi fenomeni oltre che misure volte a prevenirli e misure di ricorso e risarcimento nonché di sostegno per le vittime.</p><p>La Convenzione n. 190 è stata adottata in occasione del centenario dell'OIL, unitamente alla Dichiarazione del centenario dell'OIL per il futuro del lavoro siglata nel 2019. I due strumenti costituiscono una tappa importante verso il rafforzamento del mandato e dell'azione dell'OIL in materia di promozione del lavoro dignitoso nel mondo intero. Il Consiglio federale ha sottoposto al Parlamento un rapporto sulla Dichiarazione del centenario.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 18 maggio 2022 concernente l’approvazione della Convenzione n. 190 dell’Organizzazione internazionale del lavoro sull’eliminazione della violenza e delle molestie nel mondo del lavoro e Rapporto sulla Dichiarazione del centenario dell’Organizzazione internazionale del lavoro per il futuro del lavoro"
    },
    {
      "number": 0,
      "resolutions": [

      ],
      "text": "Convenzione n. 190 sull’eliminazione della violenza e delle molestie nel mondo del lavoro"
    },
    {
      "number": 0,
      "resolutions": [

      ],
      "text": "Convention no 190 concernant l’élimination de la violence et du harcèlement dans le monde du travail"
    },
    {
      "number": 1,
      "resolutions": [
        {
          "council": 2,
          "date": "2022-09-19T00:00:00Z",
          "text": "Non entrata in materia"
        },
        {
          "council": 1,
          "date": "2022-12-12T00:00:00Z",
          "text": "Deroga"
        }
      ],
      "text": "Decreto federale che approva la Convenzione n. 190 dell’Organizzazione internazionale del lavoro sull’eliminazione della violenza e delle molestie nel mondo del lavoro"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 19.09.2022</b></p><p><b>Molestie sul lavoro, \"no\" a convenzione OIL</b></p><p><b>Il Consiglio degli Stati vuole maggiori chiarimenti prima di decidere se concedere l'adesione della Svizzera alla convenzione dell'Organizzazione internazionale del lavoro (OIL) contro la violenza e le molestie sul lavoro. Oggi, per 24 voti a 20, il plenum non ha voluto dare il proprio nullaosta. Il dossier va al Nazionale.</b></p><p>Il Consiglio federale chiede al parlamento di poter ratificare la Convenzione n. 190 del 2019 dell'OIL sull'eliminazione della violenza e delle molestie nel mondo del lavoro. Si tratta della prima convenzione che contiene una definizione concordata a livello internazionale su questo tema, precisa il governo nel suo messaggio.</p><p>La Convenzione prevede un divieto legale di violenza e molestie sul posto di lavoro. Il documento menziona anche misure di prevenzione e, per le vittime, provvedimenti di sostegno e riparazione. Le parti sociali sostengono l'accordo, ha dichiarato a nome della commissione preparatoria, Carlo Sommaruga (PS/GE).</p><p>Una minoranza coagulatasi attorno a Philippe Bauer (PLR/NE) ha però espresso scetticismo al riguardo. Benché il governo scriva che, in base allo stato attuale delle cose, non sia necessario adeguare la legislazione svizzera in materia, ciò potrebbe cambiare in seguito visto l'ampio ventaglio di situazioni incluso nella convenzione. Dal canto suo, Beat Rieder (Centro/VS) ha aggiunto che la Convenzione è infarcita di termini giuridici vaghi. Per questo, ha sottolineato il \"senatore\" vallesano, il testo non va approvato al momento ma sottoposto a una consultazione.</p><p> </p><p>Notizia ATS</p><p><b>Dibattito al Consiglio nazionale, 12.12.2022</b></p><p><b>Molestie sul lavoro, \"sì\" a convenzione OIL</b></p><p><b>Se la Svizzera non dovesse aderire alla convenzione dell'Organizzazione internazionale del lavoro (OIL) contro la violenza e le molestie sul lavoro farebbe una figuraccia, soprattutto perché Stato sede di questa organizzazione.</b></p><p>È tra l'altro con questa motivazione che il Consiglio nazionale ha deciso oggi per 124 voti a 49 (UDC) di dare il proprio nullaosta a un testo che, secondo la maggioranza, la Svizzera rispetta già a grandi linee.</p><p>Il dossier ritorna al Consiglio degli Stati. Quest'ultimo, in settembre, aveva deciso di bocciare il testo per 24 voti a 20, poiché timoroso che prevedesse nuovi obblighi per la Confederazione a causa della presunta vaghezza di alcune formulazione.</p><p>Oggi, nonostante l'opposizione dell'UDC, il plenum ha prima votato l'entrata nel merito e il testo finale, sostenendo che la Convenzione non prevede nuovi obblighi per la Svizzera in virtù della sua legislazione progressista a contrasto degli abusi sul posto di lavoro, specie nei confronti delle persone più vulnerabili. Sarebbe insomma una \"vergogna\" se la Svizzera non aderisse, si è sentito in aula.</p><p>Per il \"ministro\" Guy Parmelin la Svizzera non ci farebbe senz'altro una bella figura se dovesse rimanerne fuori, soprattutto quale paese ospite di questa organizzazione con sede a Ginevra. Il \"ministro\" dell'economia ha rammentato che la Svizzera non dovrà adeguare la propria legislazione e che i partner sociali sono unanimi nel sostenere gli scopi di questa Convenzione internazionale.</p><p>La Convenzione n. 190 del 2019 dell'OIL sull'eliminazione della violenza e delle molestie nel mondo del lavoro è il primo testo del genere che contiene una definizione concordata a livello internazionale su questo tema. La Convenzione prevede un divieto legale di violenza e molestie sul posto di lavoro. Il documento menziona anche misure di prevenzione e, per le vittime, provvedimenti di sostegno e riparazione.</p><p>I contrari hanno mostrato un certo scetticismo dal momento che, a loro avviso, la situazione potrebbe cambiare tenuto conto dell'ampio ventaglio di situazioni incluso nella Convenzione. Al voto, però, una chiara maggioranza ha preferito seguire il parere favorevole della propria commissione preparatoria e dell'esecutivo. Adesso spetterà ancora ai \"senatori\" esprimersi sul dossier.</p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Organizzazione internazionale del lavoro: Convenzione n. 190  e Rapporto sulla Dichiarazione del centenario"
}