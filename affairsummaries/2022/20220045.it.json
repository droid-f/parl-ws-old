{
  "id": 20220045,
  "updated": "2022-08-17T09:11:23Z",
  "description": "Messaggio del 22 maggio 2022 concernente l’approvazione della Convenzione n. 190 dell’Organizzazione internazionale del lavoro sull’eliminazione della violenza e delle molestie nel mondo del lavoro e Rapporto sulla Dichiarazione del centenario dell’Organizzazione internazionale del lavoro per il futuro del lavoro",
  "formattedId": "22.045",
  "initialSituation": "<p><b>Comunicato stampa del Consiglio federale del 18.05.2022</b></p><p><b>Il Consiglio federale si impegna per un mondo del lavoro libero da violenza e molestie</b></p><p><b>Il 18 maggio 2022 il Consiglio federale ha adottato un messaggio concernente la ratifica della Convenzione n. 190 dell'Organizzazione internazionale del lavoro (OIL) del 2019 sull'eliminazione della violenza e delle molestie nel mondo del lavoro. La Convenzione contiene la prima definizione di violenza e molestie nel mondo del lavoro riconosciuta a livello internazionale e crea le condizioni quadro per un impegno più coerente e solidale a favore del lavoro dignitoso su scala globale.</b></p><p>Con la ratifica della Convenzione, la Svizzera riafferma la necessità di rispettare, promuovere e attuare il diritto di tutti a un mondo del lavoro libero da violenza e molestie. La Convenzione prevede un divieto legale di questi fenomeni oltre che misure volte a prevenirli e misure di ricorso e risarcimento nonché di sostegno per le vittime.</p><p>La Convenzione n. 190 è stata adottata in occasione del centenario dell'OIL, unitamente alla Dichiarazione del centenario dell'OIL per il futuro del lavoro siglata nel 2019. I due strumenti costituiscono una tappa importante verso il rafforzamento del mandato e dell'azione dell'OIL in materia di promozione del lavoro dignitoso nel mondo intero. Il Consiglio federale ha sottoposto al Parlamento un rapporto sulla Dichiarazione del centenario.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 maggio 2022 concernente l’approvazione della Convenzione n. 190 dell’Organizzazione internazionale del lavoro sull’eliminazione della violenza e delle molestie nel mondo del lavoro e Rapporto sulla Dichiarazione del centenario dell’Organizzazione internazionale del lavoro per il futuro del lavoro"
    },
    {
      "number": 0,
      "resolutions": [

      ],
      "text": "Convenzione n. 190 sull’eliminazione della violenza e delle molestie nel mondo del lavoro"
    },
    {
      "number": 1,
      "resolutions": [

      ],
      "text": "Decreto federale che approva la Convenzione n. 190 dell’Organizzazione internazionale del lavoro sull’eliminazione della violenza e delle molestie nel mondo del lavoro"
    }
  ],
  "proceedings": "<p><b>Comunicato stampa della commissione degli affari giuridici del Consiglio degli Stati del 07.09.2022</b></p><p>La Commissione si è chinata sul messaggio del Consiglio federale concernente l'approvazione della Convenzione n. 190 dell'Organizzazione internazionale del lavoro (OIL) sull'eliminazione della violenza e delle molestie nel mondo del lavoro (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220045\">22.045</a>). Adottata da una commissione tripartita comprendente rappresentanti dei lavoratori e dei datori di lavoro, questa Convenzione prevede il divieto della violenza e delle molestie nel mondo del lavoro, la prevenzione di questo fenomeno e la garanzia d'accesso a meccanismi di ricorso e risarcimento. Il Consiglio federale sottolinea che la sua ratifica non richiede né integrazioni, né modifiche del quadro normativo svizzero, che in questo ambito offre già una protezione elevata ed efficace. Con 7 voti contro 4 e 2 astensioni, la Commissione è entrata in materia su questo progetto, che ha adottato nella votazione sul complesso con 7 voti contro 3 e 3 astensioni.</p><p>La Commissione ribadisce altresì l'importanza per la Svizzera di impegnarsi su scala internazionale nella lotta contro la violenza e le molestie nel mondo del lavoro. Una minoranza propone di non entrare in materia, poiché teme che il campo d'applicazione molto vasto della Convenzione ponga limiti eccessivi al diritto del lavoro svizzero. Il Consiglio degli Stati si pronuncerà nella sessione autunnale.</p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Organizzazione internazionale del lavoro: Convenzione n. 190  e Rapporto sulla Dichiarazione del centenario"
}