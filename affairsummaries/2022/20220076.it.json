{
  "id": 20220076,
  "updated": "2023-01-09T09:43:29Z",
  "description": "Messaggio del 2 dicembre 2022 concernente i crediti d’impegno a sostegno delle grandi manifestazioni sportive internazionali per gli anni 2025-2029",
  "formattedId": "22.076",
  "initialSituation": "<p><b>Comunicato stampa del Consiglio federale del 02.12.2022</b></p><p><b>Grandi manifestazioni sportive: finanziamento per il periodo 2025-2029 e impulsi per misure di promozione accompagnatorie</b></p><p><b>Oltre ai contributi forniti finora per l'organizzazione di grandi manifestazioni sportive, in futuro si intende creare la possibilità di sostenere misure accompagnatorie di promozione dello sport che comportano benefici duraturi per lo sport di massa e lo sport di competizione. In occasione della sua seduta del 2 dicembre 2022 il Consiglio federale ha deciso una relativa modifica dell'ordinanza sulla promozione dello sport. Al contempo il Consiglio federale ha approvato, all'attenzione delle Camere federali, un messaggio concernente i crediti d'impegno pari a poco meno di 47 milioni di franchi a sostegno delle grandi manifestazioni sportive per gli anni 2025-2029.</b></p><p>La Confederazione può sostenere grandi manifestazioni sportive che non si tengono regolarmente in Svizzera (come ad esempio i campionati del mondo) stanziando aiuti finanziari. Nell'autunno del 2021 il Consiglio federale ha preso atto della strategia per il sostegno delle grandi manifestazioni sportive elaborata dall'Ufficio federale dello sport (UFSPO) e dall'organizzazione mantello Swiss Olympic. L'intento è di sfruttare maggiormente tali grandi manifestazioni sportive per promuovere e sviluppare ulteriormente la disciplina sportiva interessata. Inoltre tali manifestazioni devono fornire impulsi per obiettivi di politica sportiva e sociale. La strategia prevede anche che i promotori debbano soddisfare condizioni relative alla sostenibilità, alla compatibilità ambientale e alla buona gestione (good governance).</p><p> </p><p>Adeguamento dell'ordinanza sulla promozione dello sport</p><p>Per quanto riguarda il sostegno a grandi manifestazioni sportive d'ora in poi si distinguerà tra contributi per l'organizzazione e lo svolgimento della manifestazione e contributi per sostenere misure accompagnatorie di promozione dello sport. All'interno dell'ordinanza sulla promozione dello sport il Consiglio federale ha stabilito le condizioni quadro per il cofinanziamento di misure accompagnatorie di promozione dello sport da parte della Confederazione. Possono beneficiare di sostegno i progetti della federazione sportiva competente per lo sport di prestazione e di massa per un periodo massimo di quattro anni. La federazione sportiva può illustrare all'interno di un programma in che modo la manifestazione può essere sfruttata come \"motore\" per la promozione dello sport. Le modifiche entreranno in vigore il 1° gennaio 2023.</p><p> </p><p>Crediti d'impegno per gli anni 2025-2029</p><p>Il Consiglio federale ha inoltre approvato all'attenzione del Parlamento un messaggio concernente i crediti d'impegno pari a poco meno di 47 milioni di franchi a sostegno delle grandi manifestazioni sportive. Di questi, il Consiglio federale intende mettere a disposizione circa 29 milioni di franchi per contributi per l'organizzazione delle grandi manifestazioni sportive che si svolgeranno in Svizzera tra il 2025 e il 2029. Ciò riguarda in particolare i campionati mondiali di biathlon nel 2025 a Lenzerheide, i campionati mondiali di snowboard e freestyle nel 2025 a St. Moritz/Engadina, i campionati mondiali di mountain bike nel 2025 in Vallese, i campionati mondiali di hockey su ghiaccio nel 2026 a Zurigo/Friburgo, i campionati mondiali di sci alpino nel 2027 a Crans-Montana, gli Special Olympics World Winter Games nel 2029 nei Grigioni/a Zurigo nonché diverse manifestazioni a cui la Confederazione partecipa con meno di un milione di franchi.</p><p>Il Consiglio federale propone inoltre all'Assemblea federale di approvare un credito d'impegno separato a sostegno di misure accompagnatorie di promozione dello sport per un importo di 18 milioni di franchi.</p><p>I contributi per le grandi manifestazioni sportive verranno definiti all'interno di contratti di sovvenzionamento stipulati tra l'UFSPO e la federazione sportiva nazionale responsabile della manifestazione. Il sostegno finanziario della Confederazione è subordinato a una partecipazione adeguata dei Cantoni interessati al finanziamento della manifestazione.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 2 dicembre 2022 concernente i crediti d’impegno a sostegno delle grandi manifestazioni sportive internazionali per gli anni 2025-2029"
    },
    {
      "number": 1,
      "resolutions": [

      ],
      "text": "Decreto federale concernente i crediti d’impegno a sostegno delle grandi manifestazioni sportive internazionali per gli anni 2025–2029"
    }
  ],
  "proceedings": "<p><b>Comunicato stampa della commissione della scienza, dell'educazione e della cultura del Consiglio nazionale del 20.01.2023</b></p><p>La Commissione della scienza, dell'educazione e della cultura del Consiglio nazionale (CSEC-N) auspica un sostegno finanziario di poco superiore a 45 milioni di franchi per le grandi manifestazioni sportive internazionali che si terranno in Svizzera tra il 2025 e il 2029. Propone pertanto alla propria Camera, con 24 voti favorevoli e 1 astensione di accogliere il corrispondente messaggio del Consiglio federale (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220076\">22.076</a>). La Commissione propone inoltre di sostenere anche eventi nazionali ricorrenti e di respiro internazionale con un importo annuo di 5 milioni di franchi. </p><p>Nel suo messaggio, il Consiglio federale chiede l'approvazione di crediti d'impegno per un ammontare di 46,65 milioni di franchi a sostegno delle grandi manifestazioni sportive che si terranno tra il 2025 e il 2029. Il sostegno è destinato alla pianificazione e allo svolgimento delle manifestazioni (28,65 milioni) nonché alle misure di promozione dello sport strettamente correlate a tali manifestazioni (18 milioni). Discostandosi da quanto previsto dal Consiglio federale, la Commissione della scienza, dell'educazione e della cultura del Consiglio nazionale (CSEC-N) vuole sostenere, l'organizzazione della finale dei Campionati mondiali di tennis a squadre femminili (Billie Jean King Cup) con un milione di franchi. Questo importo è compensato da una riduzione di 1 milione di franchi svizzeri dell'importo del credito non specificato per \"altri eventi\" e destinato alle finali dei Campionati mondiali di tennis a squadre femminili (Billie Jean King Cup). Questa decisione è stata presa con 15 voti favorevoli, 6 contrari e 4 astensioni, La maggioranza chiede inoltre, sempre per lo stesso periodo, lo stanziamento di un credito annuo di 5 milioni di franchi da destinare a grandi manifestazioni sportive nazionali ricorrenti e di respiro internazionale. L'obiettivo è garantire anche a queste manifestazioni lo stesso tipo di sostegno previsto per grandi manifestazioni internazionali non ricorrenti. Il Consiglio federale è dunque incaricato di definire e iscrivere in un'ordinanza i criteri per la concessione di questi aiuti. La proposta di questo ulteriore credito, accolta con 15 voti contro 5 e 4 astensioni, non è condivisa da una minoranza, la quale non da ultimo per ragioni di politica finanziaria, non ritiene opportuno prevedere un ulteriore credito senza averne previamente appurata l'effettiva necessità e senza aver definito i criteri di assegnazione.</p><p> </p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Sostegno delle grandi manifestazioni sportive internazionali per gli anni 2025-2029. Crediti d’impegno"
}