{
  "id": 20220076,
  "updated": "2023-06-02T09:23:07Z",
  "description": "Messaggio del 2 dicembre 2022 concernente i crediti d’impegno a sostegno delle grandi manifestazioni sportive internazionali per gli anni 2025-2029",
  "formattedId": "22.076",
  "initialSituation": "<p><b>Comunicato stampa del Consiglio federale del 02.12.2022</b></p><p><b>Grandi manifestazioni sportive: finanziamento per il periodo 2025-2029 e impulsi per misure di promozione accompagnatorie</b></p><p><b>Oltre ai contributi forniti finora per l'organizzazione di grandi manifestazioni sportive, in futuro si intende creare la possibilità di sostenere misure accompagnatorie di promozione dello sport che comportano benefici duraturi per lo sport di massa e lo sport di competizione. In occasione della sua seduta del 2 dicembre 2022 il Consiglio federale ha deciso una relativa modifica dell'ordinanza sulla promozione dello sport. Al contempo il Consiglio federale ha approvato, all'attenzione delle Camere federali, un messaggio concernente i crediti d'impegno pari a poco meno di 47 milioni di franchi a sostegno delle grandi manifestazioni sportive per gli anni 2025-2029.</b></p><p>La Confederazione può sostenere grandi manifestazioni sportive che non si tengono regolarmente in Svizzera (come ad esempio i campionati del mondo) stanziando aiuti finanziari. Nell'autunno del 2021 il Consiglio federale ha preso atto della strategia per il sostegno delle grandi manifestazioni sportive elaborata dall'Ufficio federale dello sport (UFSPO) e dall'organizzazione mantello Swiss Olympic. L'intento è di sfruttare maggiormente tali grandi manifestazioni sportive per promuovere e sviluppare ulteriormente la disciplina sportiva interessata. Inoltre tali manifestazioni devono fornire impulsi per obiettivi di politica sportiva e sociale. La strategia prevede anche che i promotori debbano soddisfare condizioni relative alla sostenibilità, alla compatibilità ambientale e alla buona gestione (good governance).</p><p> </p><p>Adeguamento dell'ordinanza sulla promozione dello sport</p><p>Per quanto riguarda il sostegno a grandi manifestazioni sportive d'ora in poi si distinguerà tra contributi per l'organizzazione e lo svolgimento della manifestazione e contributi per sostenere misure accompagnatorie di promozione dello sport. All'interno dell'ordinanza sulla promozione dello sport il Consiglio federale ha stabilito le condizioni quadro per il cofinanziamento di misure accompagnatorie di promozione dello sport da parte della Confederazione. Possono beneficiare di sostegno i progetti della federazione sportiva competente per lo sport di prestazione e di massa per un periodo massimo di quattro anni. La federazione sportiva può illustrare all'interno di un programma in che modo la manifestazione può essere sfruttata come \"motore\" per la promozione dello sport. Le modifiche entreranno in vigore il 1° gennaio 2023.</p><p> </p><p>Crediti d'impegno per gli anni 2025-2029</p><p>Il Consiglio federale ha inoltre approvato all'attenzione del Parlamento un messaggio concernente i crediti d'impegno pari a poco meno di 47 milioni di franchi a sostegno delle grandi manifestazioni sportive. Di questi, il Consiglio federale intende mettere a disposizione circa 29 milioni di franchi per contributi per l'organizzazione delle grandi manifestazioni sportive che si svolgeranno in Svizzera tra il 2025 e il 2029. Ciò riguarda in particolare i campionati mondiali di biathlon nel 2025 a Lenzerheide, i campionati mondiali di snowboard e freestyle nel 2025 a St. Moritz/Engadina, i campionati mondiali di mountain bike nel 2025 in Vallese, i campionati mondiali di hockey su ghiaccio nel 2026 a Zurigo/Friburgo, i campionati mondiali di sci alpino nel 2027 a Crans-Montana, gli Special Olympics World Winter Games nel 2029 nei Grigioni/a Zurigo nonché diverse manifestazioni a cui la Confederazione partecipa con meno di un milione di franchi.</p><p>Il Consiglio federale propone inoltre all'Assemblea federale di approvare un credito d'impegno separato a sostegno di misure accompagnatorie di promozione dello sport per un importo di 18 milioni di franchi.</p><p>I contributi per le grandi manifestazioni sportive verranno definiti all'interno di contratti di sovvenzionamento stipulati tra l'UFSPO e la federazione sportiva nazionale responsabile della manifestazione. Il sostegno finanziario della Confederazione è subordinato a una partecipazione adeguata dei Cantoni interessati al finanziamento della manifestazione.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 2 dicembre 2022 concernente i crediti d’impegno a sostegno delle grandi manifestazioni sportive internazionali per gli anni 2025-2029"
    },
    {
      "number": 1,
      "resolutions": [
        {
          "council": 1,
          "date": "2023-03-16T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2023-06-01T00:00:00Z",
          "text": "Deroga"
        }
      ],
      "text": "Decreto federale concernente i crediti d’impegno a sostegno delle grandi manifestazioni sportive internazionali per gli anni 2025–2029"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 16.03.2023</b></p><p><b>decine di milioni per grandi manifestazioni sportive</b></p><p><b>Le grandi manifestazioni sportive internazionali organizzate in Svizzera fra il 2025 e il 2029 devono essere appoggiate con un tesoretto di oltre 46 milioni di franchi. È quanto deciso oggi dal Consiglio nazionale, che ha approvato il decreto per concedere tale credito per 178 voti a 7 (due astenuti). La Camera del popolo ha introdotto anche un budget di 25 milioni per importanti eventi nazionali ricorrenti.</b></p><p>Il sostegno per le manifestazioni internazionali è destinato alla pianificazione e allo svolgimento (28,65 milioni), nonché alle misure di promozione dello sport strettamente correlate (18 milioni).</p><p>L'intento è di sfruttare maggiormente i grandi appuntamenti per promuovere e sviluppare ulteriormente le varie discipline sportive. \"Questi eventi giovano al turismo, all'economia, alla coesione sociale e permettono al nostro Paese di marcare presenza nel mondo\", ha fatto notare la consigliera federale Viola Amherd.</p><p>Inoltre, tali manifestazioni devono fornire impulsi per obiettivi di politica sportiva e sociale. La strategia prevede anche che i promotori debbano soddisfare condizioni relative alla sostenibilità, alla compatibilità ambientale e alla buona gestione.</p><p>I principali eventi interessati sono, nel 2025, i campionati mondiali di biathlon a Lenzerheide (GR), di snowboard e freestyle a St. Moritz (GR) e di mountain bike in Vallese, nel 2026 i mondiali di hockey su ghiaccio a Zurigo e Friburgo, nel 2027 i mondiali di sci alpino a Crans-Montana (VS), e, nel 2029, gli Special Olympics World Winter Games nei Grigioni e a Zurigo.</p><p>La commissione preparatoria del Nazionale ha inserito nel decreto anche un sostegno di un milione, ma relativo al 2023, per l'eventuale organizzazione da parte della Svizzera della fase finale dei Campionati mondiali di tennis a squadre femminili, ha spiegato la relatrice Simone de Montmollin (PLR/GE). Una proposta avvallata a larga maggioranza dal plenum. La cosiddetta Billie Jean King Cup si terrà il prossimo novembre, ma la location è ancora sconosciuta.</p><p>Sempre in aggiunta al progetto governativo originale, i deputati hanno poi optato per stanziare, sempre durante il periodo 2025-2029, un credito annuo di 5 milioni di franchi anche per le grandi manifestazioni sportive nazionali ricorrenti. Una minoranza, per ragioni di politica finanziaria, non riteneva opportuno prevedere ulteriori soldi senza averne appurata l'effettiva necessità e senza aver definito i criteri di assegnazione. Alla fine questo tesoretto supplementare è stato sbloccato con 119 voti a favore e 33 contro (35 astenuti).</p><p> </p><p>Notizia ATS</p><p><b>Dibattito al Consiglio degli Stati, 01.06.2023</b></p><p><b>Oltre 70 milioni per grandi manifestazioni sportive</b></p><p><b>Le grandi manifestazioni sportive organizzate in Svizzera fra il 2025 e il 2029 saranno appoggiate con un tesoretto di oltre 70 milioni di franchi. Dopo il Consiglio nazionale in marzo, oggi anche gli Stati hanno dato il loro benestare.</b></p><p>Il sostegno è destinato a manifestazioni di respiro internazionale e saranno impiegato per la pianificazione e lo svolgimento (28,65 milioni), nonché per le misure di promozione dello sport strettamente correlate (18 milioni). Altri 25 milioni sono destinati a eventi nazionali ricorrenti.</p><p>Le principali manifestazioni interessate sono, nel 2025, i campionati mondiali di biathlon a Lenzerheide (GR), di snowboard e freestyle a St. Moritz (GR) e di mountain bike in Vallese, nel 2026 i mondiali di hockey su ghiaccio a Zurigo e Friburgo, nel 2027 i mondiali di sci alpino a Crans-Montana (VS), e, nel 2029, gli Special Olympics World Winter Games nei Grigioni e a Zurigo.</p><p>Per il periodo in questione, verrà anche stanziato un credito annuo di 5 milioni di franchi - non previsto nel messaggio del Consiglio federale - per le grandi manifestazioni sportive nazionali ricorrenti. Si tratta in particolare delle gare di coppa del mondo di sci alpino di Wengen e Adelboden, nonché della festa federale di lotta svizzera</p><p>Il dossier torna ora al Consiglio nazionale per una divergenza minore: la Camera del popolo aveva previsto di sostenere con un milione l'eventuale organizzazione da parte della Svizzera della fase finale dei Campionati mondiali di tennis a squadre femminili. La cosiddetta Billie Jean King Cup è però nel frattempo stata assegnata alla città spagnola di Siviglia.</p><p> </p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Sostegno delle grandi manifestazioni sportive internazionali per gli anni 2025-2029. Crediti d’impegno"
}