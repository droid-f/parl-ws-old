{
  "id": 20220059,
  "updated": "2022-10-18T15:30:22Z",
  "description": "Messaggio del 31 agosto 2022 concernente la modifica della legge sul traffico pesante e il credito d’impegno per il finanziamento di un nuovo sistema per la riscossione della tassa sul traffico pesante commisurata alle presta-zioni",
  "formattedId": "22.059",
  "initialSituation": "<p><b>Comunicato stampa del Consiglio federale del 31.08.2022</b></p><p><b>Il Consiglio federale approva la modernizzazione del sistema di riscossione della tassa sul traffico pesante commisurata alle prestazioni</b></p><p><b>Nella sua seduta del 31 agosto 2022, il Consiglio federale ha licenziato il messaggio concernente la modifica della legge sul traffico pesante e il credito d'impegno per il finanziamento di un nuovo sistema per la riscossione della tassa sul traffico pesante commisurata alle prestazioni Da un lato, il progetto prevede il rinnovo tecnico e la modernizzazione del sistema di riscossione; dall'altro, crea le basi per autorizzare i fornitori di prestazioni a rilevare i chilometri percorsi.</b></p><p>Dalla sua introduzione nel 2001, la tassa sul traffico pesante commisurata alle prestazioni (TTPCP) è riscossa mediante un apparecchio di rilevazione dell'Ufficio federale della dogana e della sicurezza dei confini (UDSC), autorizzato esclusivamente a tal fine in Svizzera e nel Principato del Liechtenstein. L'attuale sistema di riscossione della TTPCP raggiungerà la fine della sua vita tecnica nel 2024 e deve essere rinnovato. Per tale motivo il Consiglio federale chiede un credito d'impegno di 515 milioni di franchi stimato per un periodo di dieci anni. Gli investimenti annuali di oltre 50 milioni di franchi saranno compensati da entrate totali annuali pari a circa 1,6 miliardi di franchi.Con il servizio europeo di telepedaggio (SET; in inglese: \"European Electronic Toll Service\", EETS) sono stati introdotti standard uniformi armonizzati a livello europeo che semplificano e velocizzano sensibilmente la riscossione del pedaggio in Europa, in particolare nel traffico transfrontaliero. In questo modo è stata creata la base per poter riscuotere i pedaggi in tutta Europa attraverso un fornitore di prestazioni e un apparecchio di rilevazione interoperabile. In Svizzera, dal 2020 si utilizza una procedura compatibile con il SET per riscuotere la TTPCP sui veicoli immatricolati all'estero. In futuro questa procedura sarà introdotta anche per i veicoli immatricolati in Svizzera. Con il previsto adeguamento al SET le imprese di trasporto svizzere beneficeranno di sgravi amministrativi grazie alla digitalizzazione e all'automatizzazione dei processi. Inoltre, nel traffico internazionale, i diversi apparecchi per la riscossione dei pedaggi saranno ridotti a un unico apparecchio. In questo modo si riducono anche i tempi di imposizione e di attesa al confine.Con la modifica della legge, l'UDSC viene dispensato dal compito di sviluppare e consegnare un proprio apparecchio di rilevazione. Come nell'UE, questo compito deve essere assunto da fornitori di prestazioni privati. Lo Stato non stabilirà più le modalità di rilevazione dei chilometri percorsi, ma formulerà all'attenzione dei fornitori le disposizioni legali relative alla riscossione e ne controllerà l'attuazione.La modifica della legge proposta è in linea con la strategia di e-government del Consiglio federale, con la strategia \"Svizzera digitale\" e con l'orientamento strategico dell'UDSC, responsabile della riscossione della TTPCP, al fine di semplificare, armonizzare e digitalizzare i processi di riscossione della tassa e i processi di controllo. In questo modo aumenta l'efficienza dei processi al confine.Allo stesso tempo, il Consiglio federale ha preso atto del rapporto sui risultati della consultazione. Sulla base dei pareri pervenuti, il Consiglio federale ha deciso di non includere il numero di assi nel calcolo del peso determinante. I parametri per il calcolo della TTPCP e quindi l'importo della tassa rimarrano invariati.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 31 agosto 2022 concernente la modifica della legge sul traffico pesante e il credito d’impegno per il finanziamento di un nuovo sistema per la riscossione della tassa sul traffico pesante commisurata alle presta-zioni"
    },
    {
      "number": 1,
      "resolutions": [

      ],
      "text": "Loi fédérale concernant une redevance sur le trafic des poids lourds liée aux prestations (Loi relative à une redevance sur le trafic des poids lourds, LRPL)"
    },
    {
      "number": 2,
      "resolutions": [

      ],
      "text": "Decreto federale per il finanziamento di un nuovo sistema per la riscossione della tassa sul traffico pesante commisurata alle prestazioni"
    }
  ],
  "proceedings": "<p><b>Comunicato stampa della commissione dei trasporti e delle telecomunicazioni del Consiglio nazionale del 18.10.2022</b></p><p>La Commissione ha iniziato a esaminare la modifica della legge sul traffico pesante(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220059\">22.059</a>) e ha deciso senza voti contrari di entrare in materia. La modifica è volta a rinnovare e modernizzare il sistema di riscossione della tassa sul traffico pesante commisurata alle prestazioni, sistema che sotto il profilo tecnico nel 2024 giungerà al termine del suo ciclo di vita, e a creare le basi legali per autorizzare fornitori di prestazioni privati a rilevare i chilometri percorsi. La Commissione accoglie con favore in particolare il fatto che l'adeguamento al sistema europeo per la riscossione elettronica delle tasse sull'uso delle strade dovrebbe permettere di sgravare sul piano amministrativo le imprese di trasporto svizzere. La CTT-N proseguirà la deliberazione di dettaglio in occasione della sua prossima seduta. Nel frattempo ha incaricato l'Ufficio federale della dogana e della sicurezza dei confini di effettuare ulteriori chiarimenti, in particolare per quanto riguarda le ripercussioni finanziarie.</p><p> </p><p><b>Informazioni</b></p><p>Iris Hollinger, segretaria della commissione, </p><p>058 322 94 61,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Legge sul traffico pesante. Modifica"
}