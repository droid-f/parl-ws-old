{
  "id": 20220461,
  "updated": "2023-01-31T14:36:01Z",
  "formattedId": "22.461",
  "initialSituation": "<p>La legge sull'energia (LEne) sarà completata come segue:</p><p>Art. 71b Disposizione transitoria relativa alla produzione di elettricità supplementare da centrali idroelettriche ad accumulazione</p><p>1 Ai progetti di costruzione o di estensione di centrali idroelettriche ad accumulazione di cui al capoverso 2 si applicano le regole seguenti:</p><p>a. la loro necessità è dimostrata;</p><p>b. non sottostanno a un obbligo di pianificazione;</p><p>c. sono a ubicazione vincolata presso corsi d'acqua adeguati;</p><p>d. l'interesse alla loro realizzazione prevale in linea di principio su altri interessi nazionali, regionali e locali.</p><p>2 Le esigenze di cui al capoverso 1 si applicano a tutte le misure necessarie alla realizzazione di tali progetti e opportune per un utilizzo razionale dell'energia idrica all'interno di una centrale o di un sistema di centrali, in particolare per il progetto Trift, Cantone di Berna, Comune di Innertkirchen: nuovo bacino di accumulazione Trift, nuova captazione Steingletscher, nuova centrale sotterranea Trift, introduzione nel sistema di centrali esistente.</p><p>Art. 71c Disposizione transitoria relativa alla produzione di elettricità supplementare da impianti a energia eolica</p><p>1 Per quanto concerne gli impianti a energia eolica d'interesse nazionale fino a una produzione totale supplementare di 1 TWh all'anno rispetto al 2021, i piani d'utilizzazione passati in giudicato valgono come autorizzazioni edilizie quando nel quadro della pianificazione dell'utilizzazione è stata effettuata una ponderazione completa degli interessi.</p><p>2 Non è possibile alcun ricorso contro l'esecuzione dei lavori secondo il piano di utilizzazione.</p><p>3 I capoversi 1 e 2 si applicano anche ai piani di utilizzazione passati in giudicato prima dell'entrata in vigore della presente disposizione.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAPTE-CN",
            "id": 7,
            "name": "Commissione dell'ambiente, della pianificazione del territorio e dell'energia CN"
          },
          "date": "2022-09-22T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CAPTE-CS",
            "id": 20,
            "name": "Commissione dell'ambiente, della pianificazione del territorio e dell'energia CS"
          },
          "date": "2022-10-24T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [

      ],
      "text": "Legge federale concernente l’accelerazione della procedura di autorizzazione degli impianti a energia eolica (Modifica della legge sull’energia e della legge sul Tribunale federale)"
    }
  ],
  "proceedings": "<p><b>Comunicato stampa della commissione dell'ambiente, della pianificazione del territorio e dell'energia del Consiglio degli Stati del 25.10.2022</b></p><p>La Commissione è convinta che sia necessario aumentare la produzione di elettricità da fonti rinnovabili e ha pertanto deciso all'unanimità di dare seguito a un'iniziativa depositata dalla Commissione omologa del Consiglio nazionale che si prefigge di accelerare la costruzione di parchi eolici (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220461\">22.461</a>). A tal scopo l'iniziativa chiede che le autorizzazioni edilizie per nuovi impianti a energia eolica siano concesse in tempi più brevi. La Commissione ha sottolineato la necessità di esaminare in modo approfondito le disposizioni di attuazione dell'iniziativa per garantire la loro compatibilità con l'ordinamento giuridico svizzero. L'iniziativa chiede anche di accelerare le procedure per i progetti di centrali idroelettriche, ma la Commissione ha constatato che nel frattempo disposizioni dettagliate in merito sono state introdotte nel disegno di legge su un approvvigionamento elettrico sicuro con le energie rinnovabili (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210047\">21.047</a>).</p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 02.11.2022</b></p><p>La Commissione ha continuato a lavorare sull'iniziativa parlamentare \"Legge urgente concernente l'accelerazione di progetti di parchi eolici avanzati e di grandi progetti di centrali idroelettriche ad accumulazione\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220461\">22.461</a>). Con 19 voti contro 0 e 5 astensioni, ha definito le caratteristiche principali del progetto di legge, discostandosi in modo non indifferente dal testo dell'iniziativa. Ciò dovrebbe consentire di realizzare rapidamente i progetti per la costruzione di impianti eolici che si trovano in una fase avanzata di sviluppo. Per gli impianti eolici che hanno già un permesso di utilizzazione definitivo, la licenza edilizia deve essere rilasciata dal Cantone. Un ricorso contro tale licenza dovrebbe essere possibile davanti a una sola autorità cantonale. Il ricorso dinanzi al Tribunale federale dovrebbe essere ammissibile solo se si presenta una questione giuridica di importanza fondamentale. Inoltre le procedure di ricorso devono essere accelerate: i tribunali devono decidere entro 90 giorni, se possibile, e astenersi dal rinviare gli affari al tribunale inferiore per una nuova valutazione.</p><p>Questa procedura di autorizzazione accelerata sarà applicata per un periodo limitato, ossia fino a quando non sarà realizzata in Svizzera una produzione annuale aggiuntiva di 1 TWh di elettricità dall'energia eolica. La concessione della licenza edilizia da parte del Cantone semplifica la procedura, soprattutto nel caso di impianti che interessano più Comuni.</p><p>Inoltre, la Commissione ha deciso di non includere nel progetto di legge la realizzazione di progetti idroelettrici, in particolare il progetto \"Trift\". La Commissione incorporerà le sue preoccupazioni in merito alle condizioni quadro per l'energia idroelettrica nell'oggetto concernente legge federale su un approvvigionamento elettrico sicuro con le energie rinnovabili (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210047\">21.047</a>). </p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 24.01.2023</b></p><p>La Commissione dell'energia del Consiglio nazionale vuole accelerare la procedura di autorizzazione per la costruzione di impianti eolici in modo da conseguire rapidamente una produzione annuale aggiuntiva di 1 TWh di elettricità rinnovabile. A tal fine, la licenza di costruzione per progetti eolici in fase avanzata dovrebbe essere rilasciata dal Cantone e le relative procedure legali dovrebbero essere abbreviate. </p><p>Nella sua riunione del 23 gennaio 2023 la Commissione dell'ambiente, della pianificazione del territorio e dell'energia del Consiglio nazionale (CAPTE-N) ha adottato, con 18 voti contro 7, il suo progetto per l'attuazione dell'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220461\">22.461</a>. La licenza di costruzione per i progetti di impianti eolici di interesse nazionale con un piano di utilizzazione definitivo dovrebbe essere rilasciata dal Cantone. Inoltre, la procedura di ricorso contro tale licenza di costruzione dovrebbe essere semplificata. Questa procedura di autorizzazione accelerata si applicherà fino a quando non sarà conseguita in Svizzera una produzione annuale aggiuntiva di 1 TWh di elettricità dall'energia eolica. Gran parte di questa elettricità sarà prodotta in inverno, sicché questi impianti daranno un importante contributo alla copertura del deficit elettrico invernale.</p><p>La Commissione ha dato ai Cantoni e a determinate associazioni interessate la possibilità di pronunciarsi su questo progetto nell'ambito di un'audizione. Una delle principali preoccupazioni della Commissione era che il progetto di legge non sollevasse alcun dubbio sul piano del diritto costituzionale. La Commissione ha acquisito dall'Ufficio federale di giustizia un parere sulla conformità costituzionale e ne ha tenuto conto nelle sue deliberazioni, sicché il progetto di legge non pone alcun problema sotto il profilo costituzionale. Visto che le procedure di autorizzazione degli impianti eolici richiedono attualmente tempi molto lunghi e che il potenziamento delle energie rinnovabili è di particolare importanza per l'attuazione della Strategia energetica 2050, l'ingerenza nell'autonomia procedurale e organizzativa dei Cantoni è giustificata dalla competenza legislativa fondamentale della Confederazione in materia di energia e pianificazione del territorio.</p><p>A differenza della decisione di principio del 1° novembre 2022, la Commissione ha rinunciato a inserire nel progetto un termine vincolante di 90 giorni per le decisioni dei tribunali. In questo modo si preserva l'indipendenza del potere giudiziario, ma i tribunali sono chiamati a gestire i procedimenti nel più breve tempo possibile.</p><p>La Commissione ha inoltre discusso sul coinvolgimento dei Comuni. La maggioranza della Commissione ha sottolineato che i Comuni già dispongono di ampie possibilità di partecipare alla pianificazione di progetti di energia eolica. I Cantoni hanno rilevato che anche per loro il coinvolgimento dei Comuni è importante. Poiché il progetto riguarda solo gli impianti con un piano di utilizzazione definitivo, la maggioranza della Commissione non vede quali vantaggi possa apportare un'ulteriore possibilità di partecipazione dei Comuni. Una minoranza, invece, propone al Consiglio nazionale di rinviare il progetto di legge alla Commissione. Si tratterebbe di rivederlo al fine di rendere nuovamente possibile un referendum a livello comunale per gli impianti di energia eolica con procedura accelerata anche per le licenze edilizie. Un'altra minoranza chiede che la procedura ordinaria venga reintrodotta a partire da una produzione aggiuntiva di 600 GWh (0,6 TWh), in modo da poter valutare meglio quali progetti eolici possano beneficiare della procedura accelerata. Una terza minoranza vorrebbe misurare la produzione aggiuntiva sulla base della potenza installata invece che della produzione annuale e propone una potenza installata aggiuntiva di 600 MW.</p><p>Il progetto legislativo e il rapporto della Commissione dovrebbero essere pubblicati questa settimana e trasmessi al Consiglio federale per parere. Il progetto sarà esaminato dalle Camere nella sessione primaverile 2023.</p><p> </p><p><b>Informazioni</b></p><p>Sébastien Rey, segretario della commissione,</p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Legge urgente concernente l'accelerazione di progetti di parchi eolici avanzati e di grandi progetti di centrali idroelettriche ad accumulazione"
}