{
  "id": 20220037,
  "updated": "2022-12-13T08:16:51Z",
  "description": "Messaggio del 18 maggio 2022 concernente gli immobili del Dipartimento fédérale delle finanze per il 2022 (Messaggio 2022 sugli immobili del DFF)",
  "formattedId": "22.037",
  "initialSituation": "<p><b>Comunicato stampa del Consiglio federale del 18.05.2022</b></p><p><b>Il Consiglio federale chiede 296,1 milioni per le costruzioni della Confederazione</b></p><p><b>Nella seduta del 18 maggio 2022, il Consiglio federale ha adottato il messaggio 2022 sugli immobili, nel quale chiede al Parlamento cinque crediti d'impegno dell'ordine di 296,1 milioni di franchi. I progetti di costruzione più importanti sono il risanamento e la ristrutturazione di un complesso amministrativo a Ittigen, la costruzione di un nuovo edificio per l'ambasciata ad Addis Abeba e la costruzione di un centro federale d'asilo a Rümlang.</b></p><p>Il più grande progetto di costruzione nel messaggio sugli immobili del DFF è il risanamento e la ristrutturazione di un complesso amministrativo in Mühlestrasse 2 a Ittigen. A tale scopo, sono chiesti 55,4 milioni di franchi. Diverse componenti di questo edificio sono al termine del loro ciclo di vita (20 anni) e necessitano un risanamento completo. Inoltre, viene colta l'occasione per eliminare diverse carenze strutturali e adattare l'edificio all'introduzione di forme di lavoro flessibili e di postazioni condivise (\"desk sharing\"). Ciò consente di concentrare in questa sede l'intero Ufficio federale dell'ambiente (UFAM) e abbandonare un oggetto in locazione.</p><p> </p><p>Edificio dell'ambasciata e centro federale d'asilo</p><p>Gli edifici dell'ambasciata svizzera ad Addis Abeba (Etiopia) sono giunti alla fine del loro ciclo di vita e non possono più soddisfare le esigenze attuali. Verranno sostituiti con un nuovo edificio di due piani per la Cancelleria, la residenza e la rappresentanza integrata con 40 postazioni di lavoro moderne e flessibili, sale riunioni e sale di rappresentanza. Il relativo credito d'impegno ammonta a 23,7 milioni di franchi.</p><p>17 milioni di franchi sono destinati a un centro federale d'asilo con 150 posti letto a Rümlang (Cantone ZH), che verrà costruito su una parcella finora utilizzata per scopi militari. A marzo 2017 è stato firmato il relativo accordo tra la Confederazione, il Cantone di Zurigo e il Comune di Rümlang.</p><p> </p><p>Pacchetto clima, boom del fotovoltaico e altri progetti immobiliari</p><p>È chiesto un credito d'impegno di 50 milioni di franchi per il risanamento degli edifici, la produzione di energia elettrica e termica e stazioni di ricarica del pacchetto clima per l'Amministrazione federale nonché per l'installazione di impianti fotovoltaici per aumentare l'autonomia energetica.</p><p>L'Ufficio federale delle costruzioni e della logistica (UFCL) impiegherà un ulteriore credito d'impegno di 150 milioni di franchi per i piani non specificati singolarmente inferiori a 10 milioni di franchi, per gli acquisti di immobili non pianificabili o urgenti e per la progettazione di futuri progetti immobiliari delle ambasciate.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 18 maggio 2022 concernente gli immobili del Dipartimento fédérale delle finanze per il 2022 (Messaggio 2022 sugli immobili del DFF)"
    },
    {
      "number": 1,
      "resolutions": [
        {
          "council": 2,
          "date": "2022-09-14T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2022-12-13T00:00:00Z",
          "text": "Adesione"
        }
      ],
      "text": "Decreto federale concernente gli immobili del Dipartimento federale delle finanze per il 2022"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 14.09.2022</b></p><p><b>Immobili Confederazione, sbloccati quasi 300 milioni</b></p><p>Il risanamento di un complesso amministrativo a Ittigen (BE), la costruzione di una nuova ambasciata ad Addis Abeba (Etiopia) e di un centro federale d'asilo a Rümlang (ZH) fanno parte di un pacchetto di interventi edilizi del valore globale di 296,1 milioni di franchi approvato oggi senza opposizioni dal Consiglio degli Stati.</p><p>Il più grande progetto di costruzione nel messaggio sugli immobili del Dipartimento federale delle finanze è la ristrutturazione di un complesso amministrativo a Ittigen. I lavori richiedono un credito di 55,4 milioni.</p><p> </p><p><b>Comunicato stampa della commissione delle finanze del Consiglio nazionale del 14.10.2022</b></p><p>Messaggio 2022 sugli immobili del DFF (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220037\">22.037</a> s)</p><p>All'unanimità la Commissione delle finanze del Consiglio nazionale (CdF-N) propone al suo Consiglio di approvare i crediti d'impegno pari a 296,1 milioni di franchi. Essa ha seguito la proposta unanime della sottocommissione 1 responsabile dell'esame preliminare e la decisione presa all'unanimità dal Consiglio degli Stati nella sessione autunnale 2022. È stato oggetto di discussione il credito d'impegno per il risanamento e la ristrutturazione di un edificio amministrativo a Ittigen per circa 55 milioni di franchi (art. 1 lett. b del decreto federale). Una parte dell'edificio dev'essere risanata già dopo 16 anni. Uno dei motivi risiede nel fatto che a quel momento era stato sperimentato un concetto innovativo che prevedeva per la prima volta la costruzione con legno e cemento. Un'ampia parte del credito d'impegno è richiesta per l'ulteriore sviluppo del Campus a Ittigen.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Messaggio 2022 sugli immobili del DFF"
}