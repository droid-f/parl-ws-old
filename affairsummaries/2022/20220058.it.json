{
  "id": 20220058,
  "updated": "2022-12-06T11:02:19Z",
  "description": "Messaggio del 24 agosto 2022 concernente la legge federale sulla parte generale della riscossione die tributi e sul controllo del traffico transfrontaliero di merci e persone da parte dell’Ufficio federale della dogana e della sicurezza dei confini nonché la nuova legge sui tributi doganali (revisione totale della legge sulle dogane)",
  "formattedId": "22.058",
  "initialSituation": "<p><b>Comunicato stampa del Consiglio federale del 30.08.2022</b></p><p><b>Il Consiglio federale licenzia il messaggio sulla revisione totale della legge sulle dogane</b></p><p><b>Nella sua seduta del 24 agosto 2022 il Consiglio federale ha licenziato il messaggio sulla revisione totale della legge sulle dogane e sulla creazione di una nuova legge quadro. Con l'adeguamento delle basi legali si intende armonizzare l'esecuzione dei compiti dell'Ufficio federale della dogana e della sicurezza dei confini (UDSC) e, grazie alla completa digitalizzazione, aumentare l'efficienza dei processi al confine.</b></p><p>L'ultima revisione totale della legge sulle dogane è avvenuta il 18 marzo 2005. Da allora le condizioni quadro per l'adempimento del mandato legale dell'UDSC sono sostanzialmente cambiate: il traffico transfrontaliero di persone e merci è molto aumentato e i controlli relativi a diverse disposizioni miranti alla protezione dei cittadini, dell'economia e dello Stato hanno assunto maggiore importanza, non da ultimo a causa del crescente commercio online. Consumatori, viaggiatori, economia e politica si attendono processi e controlli al confine efficienti ed efficaci.</p><p>Nel 2017 il Consiglio federale ha posto le basi per l'attuazione del programma di trasformazione e digitalizzazione DaziT, con il quale entro fine 2026 vengono semplificati, armonizzati e digitalizzati tutti i processi di controllo e di riscossione dei tributi. Nel 2019 il Consiglio federale ha approvato anche l'ulteriore sviluppo organizzativo dell'UDSC, incentrato sul profilo professionale unitario di specialista dogana e sicurezza dei confini. Grazie allo sgravio amministrativo ottenuto con DaziT e al nuovo profilo professionale, l'UDSC è in grado di reagire in maniera più flessibile ai cambiamenti della situazione. La pandemia di COVID-19 e la guerra in Ucraina hanno mostrato chiaramente che dal punto di vista strategico è stata intrapresa la buona strada. Il previsto adeguamento delle basi legali è necessario per sfruttare appieno i vantaggi offerti dal programma di digitalizzazione.</p><p>Il Consiglio federale sottopone al Parlamento il disegno della legge federale sulla parte generale della riscossione dei tributi e sul controllo del traffico transfrontaliero di merci e persone da parte dell'Ufficio federale della dogana e della sicurezza dei confini (legge sui compiti d'esecuzione dell'UDSC, LE-UDSC) nonché della legge federale sull'obbligo doganale e sulla determinazione dei tributi doganali (legge sui tributi doganali, LTDo). Il progetto consiste nella revisione totale dell'attuale legge sulle dogane e della sua riduzione a un puro atto normativo di natura fiscale nonché nella creazione di una legge quadro che illustra ciò che deve essere armonizzato nel settore di compiti dell'UDSC. L'importo e il calcolo dei tributi non sono toccati dal progetto e rimangono invariati.</p><p> </p><p>Effetti positivi per l'economia</p><p>La nuova legge quadro crea le basi per la digitalizzazione delle procedure e delle prestazioni dell'UDSC. Lo scopo è quello di uniformare e semplificare tutte le procedure relative ai tributi condotte dall'UDSC. In concreto, ciò significa che le formalità devono poter essere svolte in modo elettronico, indipendentemente da luogo e orario. Per esempio, deve essere possibile presentare una dichiarazione delle merci, con i documenti di scorta e le autorizzazioni, in maniera interamente digitale e senza discontinuità dei sistemi. Inoltre, la dichiarazione delle merci non deve più essere trasmessa a un determinato ufficio doganale, ciò che permette di scegliere liberamente il luogo del passaggio del confine. Dato che la dichiarazione e la tassa sul traffico pesante possono essere sbrigate già in precedenza in modo digitale, non è più necessario fermarsi al confine per le questioni amministrative e il passaggio del confine è così accelerato. I controlli continuano a essere basati sui rischi.</p><p>Nel complesso l'efficienza dei processi al confine è aumentata, sia a favore dell'economia che beneficia di uno sgravio amministrativo e finanziario sia dell'UDSC che ottiene risparmi amministrativi.</p><p> </p><p>Armonizzazione dei compiti d'esecuzione</p><p>Oltre alle procedure relative ai tributi, nella legge quadro è uniformata e semplificata anche una parte dell'esecuzione dei compiti di natura non fiscale, tra i quali rientrano, per esempio, i controlli di materiale bellico, armi ed esplosivi così come i controlli effettuati per conto delle autorità competenti in materia di medicamenti e dispositivi medici, proprietà intellettuale, beni culturali o conservazione delle specie. Questi controlli avvengono in funzione dei rischi e con il supporto di mezzi ausiliari tecnici, come gli scanner per autocarri. Grazie all'adempimento dei suoi compiti, l'UDSC contribuisce alla salvaguardia della sicurezza interna del Paese e alla protezione della popolazione.</p><p>La legge quadro riassume i principi relativi ai controlli e alle competenze nonché al trattamento dei dati e al perseguimento penale da parte dell'UDSC. Per quanto riguarda il trattamento dei dati, si tratta soprattutto di svolgere controlli mirati di merci, persone e mezzi di trasporto sulla base delle analisi dei rischi. Le disposizioni in materia di trattamento dei dati sono state rielaborate conformemente ai requisiti posti dalla rivista legge sulla protezione dei dati.</p><p>Il Consiglio federale ritiene che il previsto adeguamento delle basi legali permetta all'UDSC di disporre della flessibilità nell'impiego delle risorse che è necessaria per potere adempiere il proprio mandato legale anche in caso di cambiamenti nelle condizioni quadro.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 24 agosto 2022 concernente la legge federale sulla parte generale della riscossione die tributi e sul controllo del traffico transfrontaliero di merci e persone da parte dell’Ufficio federale della dogana e della sicurezza dei confini nonché la nuova legge sui tributi doganali (revisione totale della legge sulle dogane)"
    },
    {
      "number": 1,
      "resolutions": [

      ],
      "text": "Legge federale sulla parte generale della riscossione dei tributi e sul controllo del traffico transfrontaliero di merci e persone da parte dell’Ufficio federale della dogana e della sicurezza dei confini (Legge sui compiti d’esecuzione dell’UDSC, LE-UDSC)"
    },
    {
      "number": 2,
      "resolutions": [

      ],
      "text": "Legge federale sull’obbligo doganale e sulla determinazione dei tributi doganali (Legge sui tributi doganali, LTDo)"
    },
    {
      "number": 3,
      "resolutions": [

      ],
      "text": "Decreto federale che approva e traspone nel diritto svizzero gli accordi bilaterali con l’UE per l’associazione della Svizzera alla normativa di Schengen e Dublino"
    }
  ],
  "proceedings": "<p>Corapporto della Commissione delle finanze del Consiglio nazionale </p><p><b>Comunicato stampa della commissione delle finanze del Consiglio nazionale del 14.10.2022</b></p><p>In un corapporto alla CET-N la Commissione propone all'unanimità di entrare in materia sulla revisione totale della legge sulle dogane (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220058\">22.058</a> n). Per la CdF-N la necessità del progetto è incontestata. Dato che secondo la Commissione le ripercussioni finanziarie del progetto sono illustrate in modo troppo impreciso nel messaggio, la CET-N chiede di commissionare un rapporto supplementare sui costi e sulle conseguenze finanziarie. Basandosi su tale rapporto, la CdF-N valuterà i costi e le ripercussioni finanziarie, completando eventualmente il proprio corapporto. La Commissione delle finanze fa anche notare alla CET-N che, vista la difficile situazione politico-finanziaria, l'attuazione del progetto non deve portare a uscite superiori a quanto preventivato dal Consiglio federale. La trasformazione dell'Ufficio federale della dogana e della sicurezza dei confini (UDSC) nell'ambito del programma DaziT (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170021\">17.021</a> n) ha anche notevoli conseguenze sui suoi immobili. La CdF-N è la commissione competente per gli immobili civili della Confederazione. Si occuperà pertanto approfonditamente nell'ambito del messaggio sugli immobili del DFF 2023 della strategia immobiliare dell'UDSC.</p><p> </p><p><b>Informazioni</b></p><p>Stefan Koller, segretario della commissione,</p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione dell'economia e dei tributi del Consiglio nazionale del 26.10.2022</b></p><p>La Commissione ha condotto un'audizione su larga scala relativa alla revisione totale della legge sulle dogane (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220058\">22.058</a>). Vi hanno partecipato rappresentanti dei Cantoni (Conferenza delle direttrici e dei direttori dei dipartimenti cantonali di giustizia e polizia CDDGP e Conferenza dei comandanti delle polizie cantonali della Svizzera CCPCS), dell'Incaricato federale della protezione dei dati e della trasparenza della Confederazione (IFPDT) e delle seguenti associazioni e gruppi di interesse: economiesuisse, Unione svizzera delle arti e mestieri (usam), Unione Svizzera dei Contadini (USC), Garanto, Associazione degli ufficiali delle guardie di confine, Transfair, SPEDLOGSWISS, Swiss Shippers' Council, Ports Francs et Entrepôts de Genève nonché Scienceindustries.</p><p>Nel corso della riunione del 14 e 15 novembre 2022 la Commissione condurrà il dibattito di entrata in materia e deciderà quindi sull'ulteriore procedere. Al momento del dibattito la CET-N disporrà dei rapporti dell'Amministrazione sull'impatto finanziario del progetto e di un confronto fra le competenze attuali e quelle previste dell'Ufficio federale delle dogane e della sicurezza dei confini.</p><p> </p><p><b>Comunicato stampa della commissione dell'economia e dei tributi del Consiglio nazionale del 15.11.2022</b></p><p>Dopo aver sentito nella seduta precedente rappresentanti dei Cantoni e di varie associazioni interessate, la Commissione è stata informata in modo circostanziato dal capo del DFF e dall'Ufficio federale della dogana e della sicurezza dei confini (UDSC) riguardo ai disegni di legge in questione (LE-UDSC e LTDo). Al termine di un acceso dibattito e dopo aver respinto con il voto risolutivo del presidente una proposta di sospensione, con 18 voti contro 7 la Commissione ha quindi deciso di entrare in materia. La maggioranza della Commissione è dell'avviso che la modernizzazione, la digitalizzazione e la semplificazione delle procedure doganali siano necessarie e debbano quindi essere portate avanti. Poiché la deliberazione di dettaglio richiederà tuttavia verosimilmente una discussione approfondita di numerose questioni, la Commissione ha deciso di svolgerla nella seduta del 3 e 4 aprile 2023, così da poter prendere visione di vari corapporti di altre commissioni. </p><p> </p><p><b>Informazioni</b></p><p>Katrin Marti, segretaria della commissione, </p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p><p> </p><p><b>Corapporto della Commissione degli affari giuridici del Consiglio nazionale </b></p><p><b>Comunicato stampa della commissione degli affari giuridici del Consiglio nazionale del 13.01.2023</b></p><p>Nell'ambito di un corapporto alla CET-N, la Commissione ha trattato il disegno del Consiglio federale concernente la revisione totale della legge sulle dogane (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220058\">22.058</a>). Dopo una discussione sulle linee generali del progetto con l'Amministrazione e l'Incaricato federale della protezione dei dati e della trasparenza, è giunta alla conclusione che nella sua versione attuale l'oggetto non è pronto per i dibattiti parlamentari. Con 18 voti contro 5 e 2 astensioni propone pertanto alla CET-N il rinvio dell'oggetto al Consiglio federale affinché questo lo rielabori. L'Esecutivo dovrà prestare maggior attenzione alla ripartizione delle competenze sancita dalla Costituzione tra autorità doganali e di perseguimento penale della Confederazione e dei Cantoni, controllare le attività di indagine e coordinarle con i Cantoni, nonché formulare in modo più chiaro le disposizioni in materia di trattamento dei dati. La Commissione si mostra inoltre critica riguardo alle ingerenze nei diritti fondamentali previste dal disegno e alle disposizioni che derogano alla legge sulla coercizione. La CAG-N sottoporrà il suo corapporto anche alla CPS, in modo da consentire alla CET-N di proseguire l'esame dell'oggetto nel prossimo trimestre disponendo di tutte le informazioni necessarie. </p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p><p> </p><p>Corapporto della Commissione delle finanze del Consiglio nazionale </p><p><b>Comunicato stampa della commissione delle finanze del Consiglio nazionale del 20.01.2023</b></p><p>Il 13 ottobre 2022 la Commissione delle finanze ha redatto un corapporto indirizzato alla CET-N in merito alla revisione totale della legge sulle dogane (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220058\">22.058</a> n; cfr. il <a  href=\"https://www.parlament.ch/press-releases/Pages/mm-fk-n-2022-10-14.aspx\">comunicato stampa</a> del 14 ottobre 2022). Nel corapporto la CdF-N riteneva che il messaggio illustrasse in modo troppo impreciso le ripercussioni finanziarie del progetto e aveva chiesto alla CET-N di commissionare all'Amministrazione un rapporto supplementare sulle conseguenze finanziarie. Basandosi su tale rapporto, la CdF-N integrerà eventualmente il proprio corapporto. La sottocommissione competente per il DFF ha trattato il rapporto supplementare e, all'unanimità, chiede alla Commissione di rinunciare a integrare il corapporto. La Commissione ha dato seguito senza opposizioni alla proposta della sottocommissione. </p><p><b> </b></p><p><b>Informazioni</b></p><p>Florent Strobel, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione della politica di sicurezza del Consiglio nazionale del 24.01.2023</b></p><p>La CPS-N propose, par 14 voix contre 10 et 1 abstention, de charger le département fédéral des finances (DFF) de remanier le projet en collaboration avec les cantons, d'élaborer des propositions de formulation consolidées sur les points controversés et de les soumettre à la commission. La commission souhaite ainsi répondre aux préoccupations de la Conférence des directrices et directeurs des départements cantonaux de justice et police (CCDJP) concernant la délimitation des compétences entre l'office fédéral des douanes et de la sécurité des frontières (OFDF) et les cantons, l'intégration dans le code de procédure pénale, le respect de la constitutionnalité et de la protection des données. Dans ce contexte, elle salue le fait que la cheffe du DFF ait mis sur pied un groupe de travail conjoint DFF-cantons chargé d'élaborer une proposition de solution consolidée d'ici à la fin mars 2023. Partant, la CPS-N souhaite examiner ces propositions lors de sa séance d'avril 2023 et va demander à la Commission de l'économie et des redevances du Conseil national (CER-N), chargée de l'examen de ce dossier, de ne reprendre ses travaux qu'au mois de mai. La CPS-N estime que ce calendrier serré se justifie au vu de l'impact que la révision a sur les milieux économiques.</p><p>Une minorité de la commission aurait souhaité renvoyer le projet au Conseil fédéral, estimant que les réserves des cantons, mais aussi d'autres milieux, ne pouvaient pas être éliminées de façon satisfaisante dans le cadre d'un simple toilettage. Elle souhaitait que le projet soit retravaillé en profondeur et soumis à une nouvelle procédure de consultation ordinaire.</p><p>Dans le cadre d'un co-rapport à la CER-N, la commission avait décidé, le 10 octobre 2022, de former une sous-commission et de charger celle-ci d'examiner les aspects du projet pertinents en matière de politique de sécurité. Aussi bien devant la CPS-N que devant la sous-commission, la CCDJP a exprimé des réserves importantes à l'égard du projet. La CPS-N a pris acte des résultats des travaux de sa sous-commission.</p><p> </p><p>Corapporto della Commissione della politica di sicurezza del Consiglio nazionale </p><p><b>Comunicato stampa della commissione della politica di sicurezza del Consiglio nazionale del 25.04.2023</b></p><p>La Commissione ha esaminato gli aspetti rilevanti per la sicurezza legati alla revisione totale della legge sulle dogane (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220058\">22.058</a>) e ha redatto un corapporto all'indirizzo della Commissione dell'economia e dei tributi del Consiglio nazionale (CET-N), responsabile dell'oggetto. Con 13 voti contro 11, propone alla CET-N di procedere alla deliberazione di dettaglio tenendo conto delle sue proposte; ha inoltre respinto una proposta di rinvio al Consiglio federale. La CPS-N rileva che la maggior parte delle riserve avanzate dai Cantoni ha potuto essere fugata grazie al gruppo di lavoro DFF/Cantoni (Gruppo di lavoro) istituito dal Dipartimento federale delle finanze (DFF). È stato infatti possibile chiarire numerose questioni riguardanti la delimitazione delle competenze tra l'Ufficio federale della dogana e della sicurezza dei confini (UDSC) e i Cantoni. È stata accolta anche la principale richiesta avanzata dall'Incaricato federale della protezione dei dati e della trasparenza (IFPDT) riguardante la procedura di richiamo del SIC. La CPS-N ha deciso di sottoporre alla CET-N sotto forma di proposte le indicazioni del Gruppo di lavoro. La CPS-N propone inoltre di integrare nella legge alcune altre richieste formulate dai Cantoni, in particolare quelle riguardanti il mantenimento delle attuali competenze dell'UDSC in materia di rilevamento delle impronte digitali e di allestimento di profili del DNA e la precisazione delle basi legali per quanto riguarda il trattamento dei dati nell'ambito dell'assunzione di compiti di polizia cantonali. La maggioranza ritiene pertanto che la deliberazione sul progetto debba ora avvenire in tempi brevi.</p><p>Una minoranza della Commissione reputa che il progetto non sia pronto per la deliberazione parlamentare. È vero che le richieste dei Cantoni sono state prese in considerazione, ma non è stato possibile consultare altre cerchie interessate. La minoranza ritiene che ciò sia problematico in termini di politica statale, poiché più di un terzo degli articoli non è mai stato oggetto di una procedura di consultazione ordinaria.</p><p>È previsto che la legge venga trattata dalla CET-N nella sua prossima seduta del 22 e 23 maggio 2023.</p><p> </p><p><b>Informazioni</b></p><p>P.-Y. Breuleux, segretario della commissione, </p><p>058 322 92 43</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Legge sulle dogane. Revisione totale"
}