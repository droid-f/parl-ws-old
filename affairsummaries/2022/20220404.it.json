{
  "id": 20220404,
  "updated": "2022-11-14T07:58:49Z",
  "formattedId": "22.404",
  "initialSituation": "<p>La legge sulla cittadinanza (LCit) è modificata in modo tale da agevolare effettivamente la naturalizzazione della terza generazione.</p><p>In particolare le condizioni per la naturalizzazione degli stranieri della terza generazione (art. 24a LCit) vengono rivedute al fine di tenere conto del luogo di nascita, di ampliare i tipi di titoli di soggiorno richiesti e di estendere il raggio dei sistemi formativi considerati. </p><p>Inoltre le amministrazioni che al momento della richiesta dispongono di documenti necessari per allestire il catalogo dei documenti sono tenuti a presentarli.</p><p>Qualsiasi provvedimento più restrittivo rispetto alle norme ordinarie in materia di naturalizzazione deve essere abrogato.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CIP-CN",
            "id": 11,
            "name": "Commissione delle istituzioni politiche CN"
          },
          "date": "2022-01-28T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CIP-CS",
            "id": 24,
            "name": "Commissione delle istituzioni politiche CS"
          },
          "date": "2022-05-05T00:00:00Z",
          "text": "Nessuna adesione"
        }
      ],
      "text": null
    }
  ],
  "proceedings": "<p><b>Comunicato stampa della commissione delle istituzioni politiche del Consiglio nazionale del 28.01.2022</b></p><p>La Commissione delle istituzioni politiche del Consiglio nazionale (CIP-N) ritiene che le condizioni da adempiere per ottenere la cittadinanza svizzera per gli stranieri della terza generazione debbano essere rivedute al fine di agevolarne la naturalizzazione. È stata depositata un'iniziativa parlamentare in tal senso. </p><p>Nell'autunno 2021, la Commissione ha effettuato audizioni in merito alla procedura di naturalizzazione per gli stranieri della terza generazione, dalle quali è emerso che la revisione della legge sulla cittadinanza, finalizzata ad agevolare la naturalizzazione per il gruppo di persone interessato - accolta in votazione popolare nel 2017 ed entrata in vigore nel 2018 - non ha prodotto gli effetti previsti. Diversi ostacoli, infatti, rendono complicato l'accesso a questa procedura, che doveva risultare agevolata. Con 14 voti contro 10 e 1 astensione, la Commissione ha presentato un'iniziativa parlamentare intesa a rendere meno restrittive le condizioni per accedervi e a rimuovere, per quanto possibile, gli inutili ostacoli amministrativi (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220404\">22.404</a>).</p><p> </p><p><b>Comunicato stampa della commissione delle istituzioni politiche del Consiglio degli Stati del 06.05.2022</b></p><p>Con 5 voti contro 4 la Commissione ha respinto l'iniziativa parlamentare della sua Commissione omologa mirante a definire in modo meno restrittivo le condizioni di accesso per la naturalizzazione della terza generazione e a eliminare il più possibile gli inutili ostacoli amministrativi a detta naturalizzazione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220404\">22.404</a>). La revisione della legge sulla cittadinanza è in vigore da soli quattro anni. Anche se dalle audizioni è emersa una certa necessità di intervenire, è ancora troppo presto per procedere a una nuova revisione di legge. La Commissione sottolinea inoltre che sarebbe importante conoscere i motivi della mancata presentazione di una richiesta, tanto più che non tutti gli stranieri di terza generazione desiderano ottenere la cittadinanza svizzera.</p><p> </p><p><b>Comunicato stampa della commissione delle istituzioni politiche del Consiglio nazionale del 02.09.2022</b></p><p>Con 14 voti contro 9, la Commissione ribadisce la sua volontà di dare seguito alla sua iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220404\">22.404</a> che chiede di rendere meno restrittive le condizioni di accesso alla naturalizzazione agevolata degli stranieri della terza generazione, votata dal Popolo e dai Cantoni nel febbraio 2017, e di eliminare per quanto possibile gli ostacoli amministrativi inutili. Secondo la Commissione, questa idea va portata avanti e gli argomenti addotti dalla Commissione omologa del Consiglio degli Stati, secondo cui bisogna attendere che il nuovo diritto esplichi i suoi effetti ed è essenziale conoscere i motivi della scelta di non presentare una domanda di naturalizzazione, non sono determinanti.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Per una naturalizzazione della terza generazione veramente agevolata"
}