{
  "id": 20220017,
  "updated": "2022-08-16T16:51:12Z",
  "formattedId": "22.017",
  "initialSituation": "<p><b>Rapporto delle delegazioni per la cura delle relazioni con Parlamenti di altri Stati del 31 dicembre 2021</b></p><p><b>Introduzione</b></p><p>Dal 2003 l'Assemblea federale dispone di delegazioni ufficiali per le relazioni con i Parlamenti degli Stati limitrofi. A differenza degli intergruppi parlamentari (denominati anche gruppi di amicizia), tali delegazioni sono organi ufficiali incaricati di intrattenere relazioni a livello parlamentare. La Conferenza di coordinamento in materia di politica estera ha deciso che dal 2021 i rapporti quadriennali sulla legislatura delle delegazioni bilaterali saranno sostituiti da un rapporto annuale comune. </p><p>Di seguito sono illustrate le attività nell'anno in esame della Delegazione per le relazioni con il Bundestag tedesco (Del-D), della Delegazione per le relazioni con il Parlamento austriaco (Del-A), della Delegazione per le relazioni con il Parlamento francese (Del-F), della Delegazione per le relazioni con il Parlamento italiano (Del-I) e della Delegazione per le relazioni con il Landtag del Principato del Liechtenstein (Del-FL). Le attività delle singole delegazioni variano a seconda delle priorità stabilite dalla presidenza, delle sfide attuali e della situazione politica dello Stato limitrofo. L'anno in rassegna si concentra sulla ripresa delle attività sospese a causa della pandemia di COVID-19.</p><p> </p><p>Conclusioni comuni</p><p>Nonostante una ripresa generale degli scambi con i Paesi vicini, le misure sanitarie riguardanti la pandemia di COVID-19 hanno ostacolato il ritmo delle attività delle delegazioni permanenti incaricate delle relazioni con i Parlamenti degli Stati limitrofi. Le delegazioni hanno pertanto implementato modalità di comunicazione alternative quali le videoconferenze che hanno permesso di mantenere i contatti e di stimolare gli scambi. Pur non sostituendo le visite in presenza, questa soluzione testimonia una forte volontà di riprendere le attività bilaterali. </p><p>Il denominatore comune degli scambi è stata la relazione tra la Svizzera e l'Europa, in un contesto in costante evoluzione, segnatamente a causa della pandemia di COVID-19 e della rottura dei negoziati. I diversi incontri parlamentari hanno consentito di spiegare chiaramente le peculiarità del sistema politico svizzero ma anche di discutere l'insieme delle relazioni con i Paesi vicini, per esempio nell'ambito della politica energetica. </p>",
  "objectives": [
    {
      "number": 0,
      "resolutions": [
        {
          "council": 1,
          "date": "2022-06-07T00:00:00Z",
          "text": "Presa d’atto"
        }
      ],
      "text": null
    }
  ],
  "proceedings": "<p><b>La Commissione della politica estera del Consiglio degli Stati si è riunita il 16.05.2022.</b></p><p>La Commissione propone di prendere atto del rapporto.</p><p> </p><p><b>Informazioni</b></p><p>Florent Tripet, segretario della commissione, </p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione della politica estera (CPE)</a></p>",
  "title": "Attività delle delegazioni permanenti per la cura delle relazioni con i paesi limitrofi. Rapporto annuale"
}