{
  "id": 20220320,
  "updated": "2023-01-11T09:34:21Z",
  "formattedId": "22.320",
  "initialSituation": "<p>Il Gran Consiglio della Repubblica e Cantone di Ginevra, visto l'articolo 160 capoverso 1 della Costituzione federale del 18 aprile 1999; visto l'articolo 115 della legge federale del 13 dicembre 2002 sull'Assemblea federale; visto l'articolo 156 del regolamento del Gran Consiglio della Repubblica e Cantone di Ginevra del 13 dicembre 1985, considerando</p><p>- la probabilità di nuovi e più violenti attacchi contro il territorio sovrano dell'Armenia e il suo popolo;</p><p>- la retorica aggressiva dell'Azerbaigian che accusa di provocazioni l'Armenia contro la quale prepara chiaramente un attacco (visti il rafforzamento militare attorno all'Armenia, le recenti incursioni e i movimenti delle truppe azere a ovest, nel Naxçvan e lungo tutta la frontiera orientale);</p><p>- la concentrazione di truppe turche e iraniane alle rispettive frontiere;</p><p>- le ripetute violazioni dei diritti umani e del diritto umanitario da parte delle forze armate azere, tra cui le esecuzioni sommarie di giovani soldati armeni catturati, lo stupro e lo smembramento dei corpi di donne soldato armene, atti resi ancora più crudeli dal fatto che sono filmati e pubblicati sui social network;</p><p>- che questi attacchi rendono impossibile il raccolto autunnale agli agricoltori armeni provocando il rischio di carestia e la fuga della popolazione armena dalle zone limitrofe (alla frontiera o ai combattimenti);</p><p>- che senza la ritirata delle truppe di Baku i negoziati avviati a Ginevra il 2 ottobre grazie alla mediazione del DFAE non hanno alcuna possibilità di successo;</p><p>- che le argomentazioni infondate sul preteso \"Corridoio di Zangezur\", una realtà inesistente secondo il diritto internazionale, mostrano chiaramente le mire dell'Azerbaigian nella regione, vale a dire il controllo e l'annessione de facto della regione di Syunik e la creazione di una falsa entità politica;</p><p>- la mancanza di garanzie di sicurezza da parte di qualsiasi organismo o ente internazionale per la popolazione dell'Armenia e del Nagorno Karabakh;</p><p>- la responsabilità che incombe a tutti gli Stati democratici, in base al diritto internazionale e ai diritti umani, di risolvere i conflitti in modo pacifico;</p><p>- la necessità di fermare i flussi di capitali che provengono dai Paesi europei e che sostengono di fatto l'aggressione azera contro l'Armenia,</p><p>chiede all'Assemblea federale</p><p>- di condannare l'Azerbaigian per la sua aggressione contro la Repubblica di Armenia e le crudeltà di cui si rendono responsabili le truppe azere;</p><p>- di adottare le misure necessarie a impedire che questo conflitto sia finanziato dai proventi della vendita di materie prime azere in Svizzera;</p><p>- di riconoscere il diritto all'autodeterminazione degli Armeni del Nagorno Karabakh;</p><p>- di fare tutto il possibile, segnatamente tramite i canali che la Confederazione ha con il CICR e la Federazione internazionale delle Società della Croce Rossa e della Mezzaluna Rossa e altre organizzazioni umanitarie internazionali, affinché i prigionieri di guerra armeni attualmente detenuti in Azerbaigian possano tornare dalle loro famiglie.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione della politica estera del Consiglio degli Stati del 10.01.2023</b></p><p>La Commissione ha esaminato l'iniziativa cantonale <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220320\">22.320</a> presentata dal Cantone di Ginevra (\"Per la sopravvivenza dell'Armenia\") e la petizione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20202024\">20.2024</a> del Comité Suisse-Karabagh (\"Gli armeni del Nagorono-Karabakh hanno il diritto alla vita e all'autodeterminazione\"). Ha deciso di non dare seguito né all'iniziativa cantonale (con 9 voti contro 0 e 2 astensioni) né alla petizione (con 9 voti contro 2). Tuttavia, preoccupata per la situazione umanitaria e le violazioni del diritto internazionale, ha deciso con 8 voti contro 2 e 1 astensione di inviare una lettera al Consiglio federale in cui condanna le violazioni del diritto internazionale derivanti dal blocco del corridoio di Lachin che si protrae dal 12 dicembre 2022. Nello scritto chiede in particolare al Consiglio federale di intervenire presso il Consiglio di sicurezza dell'ONU, per ottenere da un lato la riapertura del corridoio di Lachin e la cessazione delle ostilità e, dall'altro, l'organizzazione di un ponte aereo umanitario tra Erevan e Stepanakert.</p><p> </p><p><b>Informazioni</b></p><p>Florent Tripet, segretario della commissione,</p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cpe\">Commissione della politica estera (CPE)</a></p>",
  "title": "Per la sopravvivenza dell'Armenia"
}