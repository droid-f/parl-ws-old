{
  "id": 20220005,
  "updated": "2022-06-02T14:33:46Z",
  "description": "Messaggio sull’esercito 2022  del 16 febbraio 2022",
  "formattedId": "22.005",
  "initialSituation": "<p><b>Comunicato stampa del Consiglio federale del 16.02.2022</b></p><p><b>Messaggio sull'esercito 2022: gli aerei da combattimento attuali verranno sostituiti dagli F-35A</b></p><p><b>Nella sua seduta del 16 febbraio 2022 il Consiglio federale ha licenziato il messaggio sull'esercito 2022. Chiede al Parlamento crediti d'impegno pari a 6,035 miliardi di franchi per l'acquisto di nuovi aerei da combattimento del tipo F-35A e 1,987 miliardi di franchi per un sistema di difesa terra-aria a lunga gittata del tipo Patriot. Nella fase di valutazione i due sistemi proposti si sono contraddistinti per la più ampia gamma di benefici e per i costi più bassi.</b></p><p>salvaguardare la sovranità sullo spazio aereo e proteggere lo spazio aereo in occasione di conferenze e in caso di tensioni elevate come pure in caso di conflitti armati. Gli aerei da combattimento attuali però giungeranno al termine della loro durata di utilizzazione verso il 2030 e devono essere sostituiti. Inoltre la Svizzera non dispone di alcun sistema di difesa terra-aria a lunga gittata. Il Consiglio federale chiede al Parlamento i crediti d'impegno per l'acquisto di questi nuovi mezzi per la protezione dello spazio aereo.</p><p> </p><p>Aerei da combattimento: 36 F-35A moderni sostituiranno 55 vecchi aerei</p><p>Il Consiglio federale chiede al Parlamento l'acquisto di 36 aerei da combattimento del tipo F-35A del produttore statunitense Lockheed Martin. In sede di valutazione l'aereo ha conseguito i risultati di gran lunga migliori. Dei quattro aerei oggetto di valutazione è risultato essere quello più performante e quello nettamente più conveniente per quanto riguarda l'acquisto e l'esercizio. Per i piloti è più semplice da manovrare e sono necessari meno voli d'addestramento e decolli rumorosi. Il Consiglio federale chiede al Parlamento un credito d'impegno pari a 6,035 miliardi di franchi per gli aerei nonché di 120 milioni di franchi per le relative misure edilizie. Gli immobili esistenti presso gli aerodromi militari di Payerne, Meiringen ed Emmen potranno continuare a essere utilizzati. A tale proposito si renderanno necessari degli adeguamenti e a Payerne verrà realizzato un nuovo centro d'addestramento.</p><p>Il credito d'impegno richiesto è inferiore al volume finanziario massimo approvato dal popolo svizzero il 27 settembre 2020. L'importo massimo deciso all'epoca pari a sei miliardi di franchi si basava sull'indice nazionale dei prezzi al consumo di gennaio 2018. Dopo aver tenuto conto delle attuali previsioni sull'andamento del rincaro e dei pagamenti previsti, il volume finanziario massimo ammonta a circa 6,3 miliardi di franchi.</p><p>L'acquisto di 36 nuovi aerei da combattimento permette di sostituire i 25 F-5 Tiger e i 30 F/A-18 Hornet attualmente in uso. Per la flotta di F-5 Tiger il Consiglio federale chiede al Parlamento la messa fuori servizio. Ad oggi questi aerei da combattimento possono essere impiegati solo in addestramenti e in buone condizioni meteorologiche per il servizio di polizia aerea. In caso di combattimento aereo contro un avversario dotato di velivoli moderni non avrebbero nessuna possibilità di successo. Secondo quanto previsto, gli odierni F/A-18 Hornet verranno sostituiti gradualmente dai nuovi aerei intorno al 2030.</p><p> </p><p>Difesa terra-aria: il sistema Patriot permette di colmare le lacune di sicurezza</p><p>Per quanto riguarda il sistema di difesa terra-aria, il Consiglio federale ha scelto cinque unità di fuoco del sistema Patriot del produttore statunitense Raytheon. Rispetto al secondo sistema che è stato oggetto di valutazione, questo sistema è in grado di coprire una grande distanza d'impiego. I sensori ad ampio raggio di cui è dotato inoltre migliorano il quadro della situazione aerea. Inoltre sull'arco dell'intera durata di utilizzazione comporta costi più bassi. Il credito d'impegno per l'acquisto ammonta a 1,987 miliardi di franchi per il sistema e a 66 milioni di franchi per tre nuovi edifici adibiti all'istruzione nonché per l'adeguamento delle infrastrutture di deposito.</p><p>Con Patriot la Svizzera disporrà di un sistema di difesa terra-aria a lunga gittata. Sarà così possibile coprire vaste aree: con poche postazioni l'esercito potrà proteggere gran parte delle regioni densamente popolate della Svizzera. Inoltre la difesa terra-aria a lunga gittata sgrava gli aerei da combattimento. I due elementi si completano a vicenda. Gli aerei da combattimento possono essere impiegati in modo flessibile, mentre i sistemi di difesa terra-aria forniscono una protezione persistente e sono in grado di combattere altri aerei da combattimento, missili da crociera e missili in avvicinamento a corta gittata.</p><p> </p><p>Le imprese svizzere riceveranno commesse per 4,5 miliardi di franchi</p><p>I produttori esteri del nuovo aereo da combattimento e del sistema di difesa terra-aria a lunga gittata saranno tenuti ad assegnare commesse a imprese svizzere. Con riferimento all'aereo si tratta del 60 per cento del valore contrattuale, ossia di 2,9 miliardi di franchi (di cui un miliardo di franchi di offset diretti), mentre per i sistemi di difesa terra-aria si tratta del 100 per cento del valore contrattuale, ossia di 1,3 miliardi di franchi (di cui 260 mio. fr. di offset diretti). Inoltre la Confederazione assegnerà commesse all'industria svizzera per un valore di 321 milioni di franchi. Grazie a queste commesse aventi un valore complessivo di 4,5 miliardi di franchi, nei decenni futuri in Svizzera verranno creati numerosi posti di lavoro.</p><p> </p><p>Crediti annuali per materiale dell'esercito e ulteriori immobili</p><p>Oltre ai crediti per i nuovi mezzi di protezione della popolazione da minacce aeree, al pari di quanto accaduto nei messaggi sull'esercito passati il Consiglio federale chiede l'acquisto di materiale dell'esercito. I crediti verranno utilizzati tra l'altro per la ciberdifesa, per il rinnovo dei centri d'istruzione al combattimento e per la valutazione di un sistema per la neutralizzazione di mini droni. Il messaggio in oggetto comprende inoltre i crediti d'impegno per il Programma degli immobili del DDPS 2022. Quest'ultimo riguarda un magazzino a scaffalature verticali per tessili a Thun, una nuova rimessa per veicoli, un'officina e un centro di manutenzione presso l'aerodromo di Alpnach nonché ulteriori progetti.</p>",
  "objectives": [
    {
      "number": 0,
      "resolutions": [

      ],
      "text": "Messaggio sull’esercito 2022  del 16 febbraio 2022"
    },
    {
      "number": 1,
      "resolutions": [
        {
          "council": 2,
          "date": "2022-06-02T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale concernente l’acquisto degli aerei da combattimento F-35A"
    },
    {
      "number": 2,
      "resolutions": [
        {
          "council": 2,
          "date": "2022-06-02T00:00:00Z",
          "text": "Non entrata in materia"
        }
      ],
      "text": "Decreto federale concernente la messa fuori servizio degli aerei da combattimento F-5 Tiger"
    },
    {
      "number": 3,
      "resolutions": [
        {
          "council": 2,
          "date": "2022-06-02T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale concernente l’acquisto del sistema di difesa terra-aria a lunga gittata Patriot"
    },
    {
      "number": 4,
      "resolutions": [
        {
          "council": 2,
          "date": "2022-06-02T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale concernente l’acquisto di materiale dell’esercito 2022"
    },
    {
      "number": 5,
      "resolutions": [
        {
          "council": 2,
          "date": "2022-06-02T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale concernente il programma degli immobili del DDPS 2022"
    }
  ],
  "proceedings": "<p>Notizia ATS</p><p><b>La Commissione della politica di sicurezza del Consiglio degli Stati si è riunita il 04.05.2022.</b></p><p><b>Parlamento - F-35A vanno acquistati senza attendere votazione popolare</b></p><p>L'acquisto di 36 caccia F-35A, e del sistema di difesa terra-aria Patriot, sono necessari per garantire la sicurezza dello spazio aereo elvetico e della popolazione, specie in un periodo difficile come questo caratterizzato dalla guerra in Ucraina. Ne è convinta la Commissione della politica di sicurezza degli Stati (CPS-S) che ha approvato a larga maggioranza i crediti corrispondenti.</p><p>Per quanto riguarda l'acquisto dei jet per 6,1 miliardi (altri 2 miliardi serviranno per il sistema Patriot), il presidente della CPS-S, Werner Salzmann (UDC/BE), ha dichiarato stamane ai media che il Consiglio federale deve firmare quanto prima, ossia entro marzo 2023, il contratto d'acquisto senza attendere un'eventuale votazione sull'iniziativa popolare della sinistra \"Stop F-35\", il cui termine per la raccolta delle firme è il 1° marzo 2023, che vuole invece impedire questa operazione.</p><p>La CPS-S vuole inserire questo termine del Messaggio 2022 sull'esercito del governo. Anche la ministra della difesa, Viola Amherd, nonostante la reticenza iniziale, si è detta d'accordo con questa procedura, secondo Salzmann. I caccia attualmente in dotazione (F/A-18 Hornet) giungeranno al termine della loro durata di utilizzo verso il 2030 e devono quindi essere sostituiti.</p><p>Non vi è motivo per attendere, ha spiegato il \"senatore\" bernese, tanto più che il popolo si è già espresso sia a favore dell'acquisto di un nuovo caccia - sul principio ma non sul modello, scelta lasciata al governo, n.d.r - sia del credito quadro. Salzmann ha fatto notare che un'eventuale votazione sull'iniziativa \"Stop F-35\" potrebbe tenersi solo nel 2024, ossia troppo tardi: la Svizzera ha bisogno in tempi ragionevoli di nuovi aerei da combattimento al prezzo pattuito. Un eventuale rinvio della firma obbligherebbe il governo a rinegoziare il contratto, probabilmente più caro di quello attuale.</p><p>Vi è poi il problema della produzione, prevista in parte in Italia per gli F-35A destinati all'Europa: visto che altri paesi hanno acquistato lo stesso modello, rischiamo di dover attendere a lungo prima che incominci la realizzazione dei jet destinati alla protezione del nostro paese, ha sottolineato.</p><p>Circa il modello scelto dall'esecutivo, stando alla maggioranza della commissione l'F-35A si è dimostrato l'aviogetto migliore nei test rispetto alla concorrenza, con un rapporto qualità/prezzo anche più vantaggioso. Insomma, il Consiglio federale, alla luce anche della procedura e dei criteri di partenza, non poteva fare un'altra scelta.</p><p>L'acquisto dei jet e del sistema Patriot rientra nel messaggio sull'esercito 2022 del Consiglio federale che la camera dei cantoni tratterà già durante la sessione estiva del parlamento. Una minoranza di sinistra chiederà in aula di rinviare la firma del contratto finché non si sarà votato sull'iniziativa popolare che intende impedire l'acquisto degli F-35A, prodotti dalla statunitense Lockheed Martin, aerei considerati troppo cari e inutili per semplici missioni di polizia aerea.</p><p>Sempre nel corso della riunione, la CPS-S si è detta contraria, rispetto a quanto auspicato dal Consiglio federale, di mandare in pensione entro il 2025 i vecchi F-5 Tiger. La CPS-S vuole mantenere infatti in vita la Patrouille Suisse che si esibisce con questo modelli. Si tratta di una questione emotiva, ha dichiarato Salzmann. La Patrouille rappresenta il biglietto da visita dell'armata.</p><p>Oltre a queste decisioni, la CPS-S intende consentire all'esecutivo l'acquisto di ulteriori armamenti e dispositivi tecnici per 285 milioni. Secondo Salzmann, si tratta di materiale nel settore informatico per un valore di 110 milioni e dell'acquisto di mortai per un valore di 175 milioni di franchi.</p><p> </p><p><b>Informazioni</b></p><p>P.-Y. Breuleux, segretario della commissione, </p><p>058 322 92 43</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Messaggio sull’esercito 2022"
}