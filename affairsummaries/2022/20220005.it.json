{
  "id": 20220005,
  "updated": "2022-06-22T09:35:05Z",
  "description": "Messaggio sull’esercito 2022  del 16 febbraio 2022",
  "formattedId": "22.005",
  "initialSituation": "<p><b>Comunicato stampa del Consiglio federale del 16.02.2022</b></p><p><b>Messaggio sull'esercito 2022: gli aerei da combattimento attuali verranno sostituiti dagli F-35A</b></p><p><b>Nella sua seduta del 16 febbraio 2022 il Consiglio federale ha licenziato il messaggio sull'esercito 2022. Chiede al Parlamento crediti d'impegno pari a 6,035 miliardi di franchi per l'acquisto di nuovi aerei da combattimento del tipo F-35A e 1,987 miliardi di franchi per un sistema di difesa terra-aria a lunga gittata del tipo Patriot. Nella fase di valutazione i due sistemi proposti si sono contraddistinti per la più ampia gamma di benefici e per i costi più bassi.</b></p><p>salvaguardare la sovranità sullo spazio aereo e proteggere lo spazio aereo in occasione di conferenze e in caso di tensioni elevate come pure in caso di conflitti armati. Gli aerei da combattimento attuali però giungeranno al termine della loro durata di utilizzazione verso il 2030 e devono essere sostituiti. Inoltre la Svizzera non dispone di alcun sistema di difesa terra-aria a lunga gittata. Il Consiglio federale chiede al Parlamento i crediti d'impegno per l'acquisto di questi nuovi mezzi per la protezione dello spazio aereo.</p><p> </p><p>Aerei da combattimento: 36 F-35A moderni sostituiranno 55 vecchi aerei</p><p>Il Consiglio federale chiede al Parlamento l'acquisto di 36 aerei da combattimento del tipo F-35A del produttore statunitense Lockheed Martin. In sede di valutazione l'aereo ha conseguito i risultati di gran lunga migliori. Dei quattro aerei oggetto di valutazione è risultato essere quello più performante e quello nettamente più conveniente per quanto riguarda l'acquisto e l'esercizio. Per i piloti è più semplice da manovrare e sono necessari meno voli d'addestramento e decolli rumorosi. Il Consiglio federale chiede al Parlamento un credito d'impegno pari a 6,035 miliardi di franchi per gli aerei nonché di 120 milioni di franchi per le relative misure edilizie. Gli immobili esistenti presso gli aerodromi militari di Payerne, Meiringen ed Emmen potranno continuare a essere utilizzati. A tale proposito si renderanno necessari degli adeguamenti e a Payerne verrà realizzato un nuovo centro d'addestramento.</p><p>Il credito d'impegno richiesto è inferiore al volume finanziario massimo approvato dal popolo svizzero il 27 settembre 2020. L'importo massimo deciso all'epoca pari a sei miliardi di franchi si basava sull'indice nazionale dei prezzi al consumo di gennaio 2018. Dopo aver tenuto conto delle attuali previsioni sull'andamento del rincaro e dei pagamenti previsti, il volume finanziario massimo ammonta a circa 6,3 miliardi di franchi.</p><p>L'acquisto di 36 nuovi aerei da combattimento permette di sostituire i 25 F-5 Tiger e i 30 F/A-18 Hornet attualmente in uso. Per la flotta di F-5 Tiger il Consiglio federale chiede al Parlamento la messa fuori servizio. Ad oggi questi aerei da combattimento possono essere impiegati solo in addestramenti e in buone condizioni meteorologiche per il servizio di polizia aerea. In caso di combattimento aereo contro un avversario dotato di velivoli moderni non avrebbero nessuna possibilità di successo. Secondo quanto previsto, gli odierni F/A-18 Hornet verranno sostituiti gradualmente dai nuovi aerei intorno al 2030.</p><p> </p><p>Difesa terra-aria: il sistema Patriot permette di colmare le lacune di sicurezza</p><p>Per quanto riguarda il sistema di difesa terra-aria, il Consiglio federale ha scelto cinque unità di fuoco del sistema Patriot del produttore statunitense Raytheon. Rispetto al secondo sistema che è stato oggetto di valutazione, questo sistema è in grado di coprire una grande distanza d'impiego. I sensori ad ampio raggio di cui è dotato inoltre migliorano il quadro della situazione aerea. Inoltre sull'arco dell'intera durata di utilizzazione comporta costi più bassi. Il credito d'impegno per l'acquisto ammonta a 1,987 miliardi di franchi per il sistema e a 66 milioni di franchi per tre nuovi edifici adibiti all'istruzione nonché per l'adeguamento delle infrastrutture di deposito.</p><p>Con Patriot la Svizzera disporrà di un sistema di difesa terra-aria a lunga gittata. Sarà così possibile coprire vaste aree: con poche postazioni l'esercito potrà proteggere gran parte delle regioni densamente popolate della Svizzera. Inoltre la difesa terra-aria a lunga gittata sgrava gli aerei da combattimento. I due elementi si completano a vicenda. Gli aerei da combattimento possono essere impiegati in modo flessibile, mentre i sistemi di difesa terra-aria forniscono una protezione persistente e sono in grado di combattere altri aerei da combattimento, missili da crociera e missili in avvicinamento a corta gittata.</p><p> </p><p>Le imprese svizzere riceveranno commesse per 4,5 miliardi di franchi</p><p>I produttori esteri del nuovo aereo da combattimento e del sistema di difesa terra-aria a lunga gittata saranno tenuti ad assegnare commesse a imprese svizzere. Con riferimento all'aereo si tratta del 60 per cento del valore contrattuale, ossia di 2,9 miliardi di franchi (di cui un miliardo di franchi di offset diretti), mentre per i sistemi di difesa terra-aria si tratta del 100 per cento del valore contrattuale, ossia di 1,3 miliardi di franchi (di cui 260 mio. fr. di offset diretti). Inoltre la Confederazione assegnerà commesse all'industria svizzera per un valore di 321 milioni di franchi. Grazie a queste commesse aventi un valore complessivo di 4,5 miliardi di franchi, nei decenni futuri in Svizzera verranno creati numerosi posti di lavoro.</p><p> </p><p>Crediti annuali per materiale dell'esercito e ulteriori immobili</p><p>Oltre ai crediti per i nuovi mezzi di protezione della popolazione da minacce aeree, al pari di quanto accaduto nei messaggi sull'esercito passati il Consiglio federale chiede l'acquisto di materiale dell'esercito. I crediti verranno utilizzati tra l'altro per la ciberdifesa, per il rinnovo dei centri d'istruzione al combattimento e per la valutazione di un sistema per la neutralizzazione di mini droni. Il messaggio in oggetto comprende inoltre i crediti d'impegno per il Programma degli immobili del DDPS 2022. Quest'ultimo riguarda un magazzino a scaffalature verticali per tessili a Thun, una nuova rimessa per veicoli, un'officina e un centro di manutenzione presso l'aerodromo di Alpnach nonché ulteriori progetti.</p>",
  "objectives": [
    {
      "number": 0,
      "resolutions": [

      ],
      "text": "Messaggio sull’esercito 2022  del 16 febbraio 2022"
    },
    {
      "number": 1,
      "resolutions": [
        {
          "council": 2,
          "date": "2022-06-02T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale concernente l’acquisto degli aerei da combattimento F-35A"
    },
    {
      "number": 2,
      "resolutions": [
        {
          "council": 2,
          "date": "2022-06-02T00:00:00Z",
          "text": "Non entrata in materia"
        }
      ],
      "text": "Decreto federale concernente la messa fuori servizio degli aerei da combattimento F-5 Tiger"
    },
    {
      "number": 3,
      "resolutions": [
        {
          "council": 2,
          "date": "2022-06-02T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale concernente l’acquisto del sistema di difesa terra-aria a lunga gittata Patriot"
    },
    {
      "number": 4,
      "resolutions": [
        {
          "council": 2,
          "date": "2022-06-02T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale concernente l’acquisto di materiale dell’esercito 2022"
    },
    {
      "number": 5,
      "resolutions": [
        {
          "council": 2,
          "date": "2022-06-02T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale concernente il programma degli immobili del DDPS 2022"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 02.06.2022</b></p><p><b>F-35A vanno acquistati subito, salvata la Patrouille Suisse</b></p><p><b>L'acquisto di 36 caccia F-35A, e del sistema di difesa terra-aria Patriot, inclusi nel programma di armamento 2022, sono necessari per garantire la sicurezza dello spazio aereo elvetico e della popolazione, specie in un periodo difficile come questo caratterizzato dalla guerra in Ucraina.</b></p><p>Ne è convinto il Consiglio degli Stati che, nonostante l'opposizione del campo rosso-verde, ha approvato (35 voti a 8 per i Jet e all'unanimità per i Patriot) i crediti corrispondenti (rispettivamente 6,1 miliardi di franchi e 2 miliardi), salvando \"en passant\" (24 voti a 18 e 4 astensioni) la Patrouille Suisse che il governo, ma non la commissione, voleva smantellare assieme agli oramai vetusti F-5 Tiger utilizzati per le esibizioni.</p><p> </p><p>Firmare al più presto</p><p>I \"senatori\" hanno inoltre stabilito che il contratto per l'acquisto dei nuovi caccia va firmato entro i termini convenuti con gli Stati Uniti, ossia il 31 marzo 2023 (validità dell'offerta), senza attendere quindi l'esito di un'eventuale votazione sull'iniziativa popolare della sinistra denominata \"Stop F-35\" che giudica l'operazione troppo cara e il modello di aviogetto scelto del tutto inadatto ai compiti di polizia aerea.</p><p>Prima del voto finale, il plenum ha quindi respinto (35 voti a 8) una proposta di non entrata nel merito di Céline Vara (Verdi/NE), spaventata per i costi e le ricadute sull'ambiente dei jet. Stessa sorte (32 voti a 9 a 4 astensioni) per una richiesta di rinvio al Consiglio federale di questa transazione inoltrata da Carlo Sommaruga (PS/GE) affinché venissero analizzati meglio i rischi finanziari e tecnici legati all'acquisto. Respinta (31 voti a 12) anche la minoranza di Daniel Jositsch (PS/ZH) di stralciare la proposta della commissione di obbligare l'esecutivo a firmare il contratto prima della scadenza dell'offerta.</p><p> </p><p>Gli altri \"acquisti\"</p><p>Oltre ai 36 caccia F-35A e ai Patriot, gli Stati hanno approvato anche i crediti per l'acquisto di ulteriori armamenti e dispositivi tecnici per un valore di 285 milioni.</p><p>A questi si aggiungono 120 milioni per le misure edilizie agli aerodromi militari di Payerne (VD), Meiringen (BE) ed Emmen (LU) per ospitare i futuri caccia e 66 milioni per tre nuovi edifici adibiti all'istruzione ai Patriot e per l'adeguamento delle infrastrutture di deposito.</p><p>A tale pacchetto, si aggiunge materiale nel settore informatico per un valore di 110 milioni e 175 milioni per l'acquisto di 16 mortai da 12 cm. </p><p> </p><p><b>Comunicato stampa della commissione della politica di sicurezza del Consiglio nazionale del 05.07.2022</b></p><p>La Commissione della politica di sicurezza del Consiglio nazionale (CPS-N) propone alla sua Camera di entrare in materia su quattro dei cinque decreti federali contenuti nel messaggio sull'esercito (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220005\">22.005</a>) e di approvarli; per la decisione definitiva in merito agli F-35A attende tuttavia ancora due rapporti di verifica. Ritiene che la messa fuori servizio degli aerei da combattimento F-5 Tiger sia prematura e propone quindi di non entrare in materia su questo oggetto. La Commissione proseguirà le deliberazioni sugli F-35A alla fine di agosto e le concluderà il 12 settembre 2022, affinché il Consiglio nazionale possa trattare l'oggetto nella sessione autunnale. </p><p>Mentre le decisioni sull'acquisto dei sistemi di difesa terra-aria Patriot e sul programma degli immobili del DDPS non hanno sollevato obiezioni e sono state adottate all'unanimità, gli altri oggetti hanno dato adito ad accesi dibattiti.</p><p>Per quanto riguarda il decreto federale concernente l'acquisto degli aerei da combattimento F-35, la CPS-N è entrata in materia con 22 voti contro 3. Con 17 voti contro 8 ha respinto una proposta di rinvio affinché fosse presentato un progetto per l'acquisto di un aereo da combattimento europeo. La maggioranza è convinta che gli F-35A rappresentano la buona scelta. Dal profilo sia dei costi che dell'efficacia, gli F-35A hanno ottenuto il miglior risultato fra i quattro aerei da combattimento esaminati. La Commissione esprime inoltre soddisfazione per il fatto che la Svizzera sia riuscita a negoziare prezzi fissi. Al fine di evitare lacune nella protezione dello spazio aereo, la maggioranza vuole che il Consiglio federale firmi i contratti d'acquisto dopo che il Parlamento avrà deciso. Questa decisione è stata adottata con 17 voti contro 7. Al proposito la maggioranza rammenta che il Popolo ha già votato a favore di nuovi aerei da combattimento, sapendo che anche gli F-35A entravano in linea di conto.</p><p>Secondo la minoranza gli F-35A sono la scelta sbagliata per la Svizzera poiché non sono idonei soprattutto per il servizio di polizia aerea e presentano diverse lacune. Mette inoltre in guardia dal rischio di massicci superamenti dei costi e dal rischio di dipendenza in cui incorrerebbe la Svizzera dal profilo della politica di sicurezza. Occorrerebbe altresì attendere il risultato della votazione sull'iniziativa Stop F-35 anche per non creare un precedente che indebolirebbe sensibilmente i diritti popolari. Una proposta di incaricare il Consiglio federale, in caso di superamento dei costi, di negoziare una riduzione del numero di aerei da acquistare è stata respinta con 17 voti contro 8. </p><p>La Commissione, volutamente, non ha ancora preso alcuna decisione definitiva né ha votato sul complesso sul decreto federale. Vuole attendere i rapporti del Controllo federale delle finanze e della Commissione della gestione del Consiglio nazionale, i quali hanno esaminato, rispettivamente, la procedura di valutazione e la gestione dei rischi. Esaminerà i rapporti nella seduta di fine agosto e del 12 settembre 2022.</p><p>Con 16 voti contro 8 la CPS-N non è entrata in materia sulla messa fuori servizio del velivolo da combattimento F-5 Tiger. La maggioranza è convinta che occorra attendere fino all'entrata in funzione di una squadriglia di F-35A, prima di decidere la sua messa fuori servizio. L'F-5 è in grado di svolgere in modo sensato diversi compiti necessari, ad esempio prestazioni di aggressione nelle esercitazioni di combattimento aereo, permettendo così di risparmiare per compiti più importanti i costosi F/A-18. La minoranza ritiene invece che gli F-5 non abbiano alcun valore militare e considera un approccio politico basato su più flotte troppo costoso, tanto più che la prosecuzione dell'esercizio degli F-5 oltre il 2025 richiederebbe ulteriori investimenti.</p><p>Mentre per il decreto federale concernente l'acquisto di materiale dell'esercito 2022 e il programma d'armamento 2022 l'entrata in materia è stata incontestata, per la deliberazione di dettaglio sono state presentate numerose proposte di riduzione e stralcio, ad esempio sulla seconda tranche per il mortaio 16 da 12 cm. Le proposte al riguardo sono state respinte con 17 voti contro 8. Con 15 voti contro 10 è stata inoltre rifiutata una riduzione dei sussidi alle associazioni di tiro. Nella votazione sul complesso questo progetto è stato infine approvato senza modifiche con 17 voti contro 3 e 4 astensioni.</p><p>Prima di iniziare le deliberazioni la Commissione ha svolto alcune audizioni (Società svizzera degli ufficiali, Conferenza svizzera delle associazioni militari mantello LKMD, comitato d'iniziativa Stop F-35, Organizzazione borghese per una Svizzera sicura BOSS, Swissmem e Groupe Romand pour le Matériel de Défense et de Sécurité, associazione ASIPRO, professori di diritto e l'Ufficio federale di giustizia).</p><p> </p><p><b>Informazioni</b></p><p>P.-Y. Breuleux, segretario della commissione, </p><p>058 322 92 43</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Messaggio sull’esercito 2022"
}