{
  "id": 20220071,
  "updated": "2023-04-18T07:38:26Z",
  "description": "Messaggio del 2 novembre 2022 concernente la modifica del Codice penale e del diritto penale minorile (Pacchetto di misure: esecuzione delle sanzioni)",
  "formattedId": "22.071",
  "initialSituation": "<p><b>Comunicato stampa del Consiglio federale del 02.11.2022</b></p><p><b>Misure mirate per una maggiore sicurezza nell'esecuzione delle pene e delle misure </b></p><p><b>Il Consiglio federale introduce misure mirate per aumentare la sicurezza nell'esecuzione delle pene e delle misure. Nella seduta del 2 novembre 2022 ha preso atto dei risultati della corrispondente consultazione e licenziato il messaggio. In particolare saranno vietati i congedi non accompagnati per gli autori di reato che scontano l'internamento in regime chiuso. Nei confronti di minori che hanno commesso un assassinio e che presentano un elevato rischio di recidiva sarà possibile ordinare l'internamento direttamente al termine dell'esecuzione della sanzione di diritto penale minorile. </b></p><p>In linea di massima, la disciplina delle sanzioni ha dato buona prova. È flessibile e permette di trovare soluzioni su misura adeguate al singolo caso. L'obiettivo principale resta la risocializzazione degli autori di reato che hanno scontato la loro pena. Se, tuttavia, tali autori restano pericolosi, occorre proteggere la società per il tempo necessario a impedire che commettano altri reati. Il 6 marzo 2020, su incarico del Parlamento (mozioni 11.3767, 16.3002, 17.3572, 16.3142), il Consiglio federale ha posto in consultazione modifiche mirate. In base ai pareri espressi, propone ora misure mirate per aumentare la sicurezza nell'esecuzione delle pene e delle misure.</p><p> </p><p>Congedo solo con il personale di sicurezza </p><p>All'autore di reato che sta scontando l'internamento o la pena detentiva che lo precede in regime chiuso è concesso un congedo previsto dalla legge soltanto se accompagnato dal personale di sicurezza. Questa proposta del Consiglio federale non è stata contestata dai partecipanti alla consultazione. </p><p>Alla luce dei pareri critici dei Cantoni, il Consiglio federale rinuncia per contro a estendere l'assistenza riabilitativa e le norme di condotta alla fine dell'esecuzione nonché a uniformare su scala svizzera le competenze per la soppressione, la modifica o la protrazione di una misura terapeutica. Propone invece di conferire anche all'autorità d'esecuzione il diritto a ricorrere contro le relative decisioni.</p><p>Altri adeguamenti mirati concernono la composizione delle commissioni di valutazione della pericolosità degli autori di reato e la frequenza del riesame dell'internamento.</p><p> </p><p>Misure particolari nel caso di minori che hanno commesso un assassinio</p><p>Con il messaggio il Consiglio federale propone anche una modifica del diritto penale minorile, il quale non si prefigge solo di punire bensì anche di educare gli autori di reato minorenni. I minorenni si trovano ancora in fase di sviluppo e nel loro caso le misure pedagogiche hanno maggiori probabilità di successo. In occasione della consultazione è stato chiesto di mantenere i principi che si sono dimostrati validi. Il Consiglio federale propone quindi una modifica del diritto penale minorile che si limita ai minori che hanno compiuto il 16° anno d'età e commesso un assassinio. Se continuano a costituire un serio pericolo sarà possibile ordinare nei loro confronti l'internamento direttamente al termine dell'esecuzione della sanzione inflitta in virtù del diritto penale minorile.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 2 novembre 2022 concernente la modifica del Codice penale e del diritto penale minorile (Pacchetto di misure: esecuzione delle sanzioni)"
    },
    {
      "number": 1,
      "resolutions": [

      ],
      "text": "Code pénal suisse (Train de mesures. Exécution des sanctions)"
    },
    {
      "number": 2,
      "resolutions": [
        {
          "council": 2,
          "date": "2023-03-13T00:00:00Z",
          "text": "Entrata in materia"
        }
      ],
      "text": "Legge federale sul diritto penale minorile (Diritto penale minorile, DPMin) (Pacchetto di misure: esecuzione delle sanzioni)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 13.03.2023</b></p><p><b>Giustizia, possibile internamento per minorenni</b></p><p><b>Anche se si tratta di casi molto rari, i minorenni fra i 16 e i 18 anni autori di reati gravi, come l'assassinio, potrebbero in futuro venir internati come gli adulti.</b></p><p>È quanto prevede un progetto del Consiglio federale frutto di una mozione del \"senatore\" Andrea Caroni (PLR/AR), sul quale il Consiglio degli Stati è entrato in materia per 22 voti a 17 e una astensione, nonostante la raccomandazione contraria della commissione preparatoria.</p><p>Oggi il plenum doveva decidere solo se entrare in materia o meno su un progetto che prevede due capitoli: il primo, non contestato, riguarda diverse modifiche del Codice penale volte ad innalzare la sicurezza per gli autori di gravi reati condannati all'internamento. In particolare, il Consiglio federale desidera che i congedi non accompagnati per i condannati che scontano l'internamento in regime chiuso vadano vietati. La seconda parte del disegno di legge s'interessa invece al diritto penale dei minorenni, oggetto del dibattito odierno di entrata nel merito, \"esercizio\" resosi necessario a causa del voto negativo in commissione.</p><p> </p><p>Una lacuna da colmare</p><p>Ebbene, anche se non con una maggioranza \"bulgara\", la camera ha deciso di voler trattare il tema sollevato da Andrea Caroni con una mozione accolta dalle camere. Il \"senatore\" appenzellese, imitato da altri colleghi come Stefan Egler (Centro/GR), o Heidi Z'Graggen (Centro/UR), e con l'appoggio della Consigliera federale Elisabeth Baume-Schneider (PS), ha sostenuto il bisogno di colmare una lacuna nell'attuale ordinamento, benché i casi che potrebbero rientrare nella fattispecie siano in effetti molto rari.</p><p>Tuttavia, secondo Caroni è necessario proteggere la società da giovani criminali autori di reati gravissimi, come l'assassinio, poiché una volta scontata la pena, rischiano di venir liberati a 25 anni appena compiuti - 4 anni di pena massima cui si aggiungono le misure di protezione e risocializzazione, n.d.r. - senza che nessuno possa opporsi benché il condannato possa risultare ancora pericoloso per la società.</p><p>A sostegno della bontà della sua proposta e del fatto che non intende contestare il carattere educativo del codice penale dei minorenni, Caroni ha sottolineato che la sua proposta si applicherebbe solo ai giovani tra i 16 e i 18 anni, non più quindi dei bambini, autori del reato più grave del codice penale, ossia l'assassinio. Caroni ha poi fatto presente l'incongruenza, a suo dire esistente, tra una condanna a 4 anni - massimo previsto dal codice per i giovani criminali - inflitta a un ragazzo di 17 anni e mezzo e una condanna ben più pesante assortita con l'internamento per una persona che ha compiuto lo stesso reato ad appena 18 anni compiuti.</p><p> </p><p>Una modifica inutile</p><p>Per diversi \"senatori\", come Beat Rieder (Centrro/VS), Carlo Sommaruga (PS/GE) o Lisa Mazzone (Verdi/GE), la modifica proposta da Caroni ed elaborata dal governo è inutile giacché riguarderebbe una manciata di casi: in 20 anni, sono state pronunciate solo 12 condanne per assassinio a danno di minorenni; solo 1-2 casi potrebbero rientrare nel campo di applicazione della mozione.</p><p>Non è quindi giustificato stravolgere il collaudato sistema del diritto penale minorile a causa di pochi eventi eccezionali, ha spiegato a nome della commissione Lisa Mazzone, secondo cui gli specialisti interpellati sono stati chiari su un punto: a loro parere è impossibile formulare una prognosi a medio-lungo termine quanto alla pericolosità dei minorenni giacché lo sviluppo della loro personalità e quello cerebrale non si sono infatti ancora conclusi.</p><p>Stando a Sommaruga, inoltre, non esistono dati sulla recidiva dei minorenni condannati per gravi reati. Per questo la mozione e il progetto governativo sono inutili. Oltre a ciò, ha aggiunto il \"senatore\" ginevrino, la modifica proposta dall'esecutivo rischia di rivelarsi un autogol: i giudici potrebbero anche evitare di infliggere condanne più pesanti per timore che a 25 anni, una volta scontata la pena e concluse le misure di protezione e reinserimento, la persona interessata venga colpita da un internamento.</p><p> </p><p><b>Comunicato stampa della commissione degli affari giuridici del Consiglio degli Stati del 23.05.2023</b></p><p>La Commissione ha proceduto alla deliberazione di dettaglio sui due progetti del pacchetto di misure Esecuzione delle sanzioni <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220071\">22.071</a> (\"Codice penale e diritto penale minorile. Modifica\") dopo che, nonostante il parere contrario della Commissione, nel corso della sessione primaverile il Consiglio degli Stati ha deciso di entrare in materia. Nella votazione sul complesso, con 8 voti contro 3 e 1 astensione la Commissione ha approvato il progetto 2 senza modifiche rispetto alla proposta presentata dal Consiglio federale, che prevede l'internamento dei delinquenti minorenni. Per quanto concerne il progetto 1 (Modifica del Codice penale), la Commissione propone con 6 voti contro 6 e il voto decisivo del presidente di rinunciare a prolungare a tre anni la frequenza del riesame dell'internamento. La Commissione si allinea invece alla posizione del Consiglio federale nella questione relativa all'esclusione dei congedi non accompagnati dei criminali che stanno scontando in regime chiuso l'internamento o la pena detentiva che lo precede. Nella votazione sul complesso la Commissione ha approvato il progetto 1 con 11 voti contro 1. I due progetti del pacchetto di misure saranno discussi dal Consiglio degli Stati nel corso della sessione estiva. </p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Codice penale e diritto penale minorile. Modifica"
}