{
  "id": 20220427,
  "updated": "2022-12-14T18:13:24Z",
  "formattedId": "22.427",
  "initialSituation": "<p><b>Comunicato stampa della commissione degli affari giuridici del Consiglio nazionale del 24.06.2022</b></p><p>Con 15 voti contro 6, la Commissione ha accolto, nel voto sul complesso, l'istituzione di due posti supplementari di giudice ordinario presso il Tribunale federale (iniziativa CAG <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220427\">22.427</a>). Una minoranza propone alla Camera di non entrare in materia, chiedendole di rinviare il testo alla Commissione con l'incarico di elaborare un progetto volto a sopprimere il sistema dei giudici non di carriera al Tribunale federale. Considerato che l'efficacia del sistema dei giudici non di carriera è puntualmente rimessa in discussione, la Commissione ha inoltre deciso all'unanimità di affidare al Controllo parlamentare dell'amministrazione l'incarico di effettuare una valutazione in tale ambito.</p><p> </p><p><b>Comunicato stampa del Consiglio federale del 24.08.2022</b></p><p><b>Come indica nel parere del 24 agosto 2022 su una proposta della Commissione degli affari giuridici del Consiglio nazionale (CAG-N), il Consiglio federale è favorevole ad aumentare da 38 a 40 il numero dei giudici presso il Tribunale federale per far fronte al crescente carico di lavoro. </b></p><p>L'iniziativa parlamentare 22.427 chiede di aumentare da 38 a 40 il numero dei giudici ordinari presso il Tribunale federale. La proposta di una pertinente modifica dell'ordinanza dell'Assemblea federale concernente i posti di giudice del Tribunale federale è stata avanzata in seguito a una richiesta del Tribunale federale stesso, da anni confrontato a un costante aumento del carico lavorativo dovuto al crescente numero di cause. Nemmeno misure di riorganizzazione interna hanno permesso di alleggerire la situazione. Occorre presumere che il carico lavorativo continuerà ad aumentare anche in futuro.</p><p><b> </b></p><p>Il Consiglio federale vaglia ulteriori sgravi</p><p>Alla luce del crescente numero di cause presentate dinanzi a tale autorità, il Parlamento ha incaricato il Consiglio federale di esaminare se adeguamenti mirati della pertinente legge potrebbero eventualmente attenuare l'elevato carico lavorativo presso il Tribunale federale (postulato 20.4399). Il Consiglio federale adotterà il pertinente rapporto probabilmente l'anno prossimo.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAG-CN",
            "id": 12,
            "name": "Commissione degli affari giuridici CN"
          },
          "date": "2022-04-08T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CAG-CS",
            "id": 25,
            "name": "Commissione degli affari giuridici CS"
          },
          "date": "2022-04-26T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [
        {
          "council": 1,
          "date": "2022-09-22T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2022-12-14T00:00:00Z",
          "text": "Adesione"
        }
      ],
      "text": "Ordinanza dell’Assemblea federale concernente i posti di giudice del Tribunale federale"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 22.09.2022</b></p><p><b>Aumentare il numero di giudici presso il TF</b></p><p><b>Gli effettivi del Tribunale federale (TF) devono essere rafforzati per far fronte al crescente carico di lavoro. È quanto prevede una modifica d'ordinanza adottata oggi con 131 voti contro 47 dal Consiglio nazionale che aumenta il numero di giudici. Il dossier passa agli Stati.</b></p><p>La proposta di una modifica dell'ordinanza dell'Assemblea federale concernente i posti di giudice del Tribunale federale è stata avanzata in seguito a una richiesta del TF stesso, da anni confrontato con un costante aumento del carico lavorativo dovuto al crescente numero di cause, ha ricordato Christian Lüscher (PLR/GE) a nome della commissione.</p><p>Concretamente, verranno istituiti due posti supplementari di giudice ordinario presso il TF. Per aumentare il numero dei giudici ordinari da 38 a 40, si è tenuto conto dell'evoluzione del numero di cause del Tribunale federale nel corso degli ultimi dieci anni, che è in costante crescita, ha precisato Lüscher.</p><p>L'assunzione di due nuovi giudici è stata sostenuta anche dal Consiglio federale: il problema del sovraccarico lavorativo del TF esiste da molti anni, ha riconosciuto la ministra di giustizia e polizia Karin Keller-Sutter. Visto che il problema non potrà essere risolto a breve termine, il Consiglio federale ritiene ora necessario accordargli risorse supplementari, ha aggiunto.</p><p>Durante le discussioni una minoranza ha invano chiesto di non entrare in materia, domandando di rinviare il testo alla commissione preparatoria. Quest'ultima sarebbe stata incaricata di elaborare un progetto volto a rivedere il sistema dei giudici non di carriera. Secondo Jean-Luc Addor (UDC/VS), il TF non ha inoltre esaurito le misure di riorganizzazione interna.</p><p><b> </b></p><p><b>Comunicato stampa della commissione degli affari giuridici del Consiglio degli Stati del 04.11.2022</b></p><p>Con 11 voti contro 1 e nessuna astensione, la Commissione propone alla sua Camera di allinearsi alla decisione del Consiglio nazionale di creare due posti supplementari presso il Tribunale federale (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220427\">22.427</a>). L'aumento del numero di giudici ordinari da 38 a 40 dovrebbe permettere al tribunale di istituire una seconda Corte di diritto penale per far fronte alla situazione di sovraccarico cui è confrontato in tale ambito. </p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Tribunale federale. Aumento del numero dei giudici ordinari"
}