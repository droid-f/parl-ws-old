{
  "id": 20220073,
  "updated": "2023-03-16T14:49:50Z",
  "description": "Messaggio del 2 dicembre 2022 concernente la modifica della legge sulla sicurezza delle informazioni (Introduzione dell’obbligo di segnalare ciberattacchi a infrastrutture critiche)",
  "formattedId": "22.073",
  "initialSituation": "<p><b>Comunicato stampa del Consiglio federale del 02.12.2022</b></p><p><b>Il Consiglio federale trasmette al Parlamento il messaggio concernente l'introduzione dell'obbligo di segnalare ciberattacchi a infrastrutture critiche</b></p><p><b>Il Consiglio federale intende introdurre l'obbligo di segnalare ciberattacchi a infrastrutture critiche. Nella seduta del 2 dicembre 2022 ha quindi approvato il messaggio concernente la modifica della legge sulla sicurezza delle informazioni e lo ha licenziato all'attenzione del Parlamento. Il progetto pone le basi legali necessarie affinché i gestori di infrastrutture critiche siano assoggettati all'obbligo di segnalare e definisce i compiti del Centro nazionale per la cibersicurezza (NCSC), designato come servizio centrale di segnalazione di ciberattacchi.</b></p><p>I ciberattacchi riusciti possono avere gravi ripercussioni sulla disponibilità e sulla sicurezza dell'economia svizzera. La popolazione, le autorità e le imprese sono esposte quotidianamente al rischio di un ciberattacco. Oggi manca una panoramica che consenta di determinare quali attacchi sono stati sferrati e dove, poiché le segnalazioni all'NCSC vengono effettuate soltanto su base volontaria. L'introduzione dell'obbligo di segnalare consentirà all'NCSC di ottenere una panoramica dei ciberattacchi perpetrati in Svizzera e delle modalità operative degli hacker. Ciò garantirà una migliore valutazione della situazione di minaccia e i gestori di infrastrutture critiche potranno essere avvertiti tempestivamente. Con l'obbligo di segnalare, l'Esecutivo intende garantire che tutti i gestori di infrastrutture critiche partecipino allo scambio di informazioni e contribuiscano così al servizio di preallerta informativa.</p><p> </p><p>Procedura di consultazione: ampi consensi sull'obbligo di segnalare</p><p>Nella seduta del 2 dicembre 2022 il Consiglio federale ha inoltre preso atto del risultato della procedura di consultazione sul disegno di legge. Sono pervenuti complessivamente 99 pareri, formulati da Cantoni, gestori di infrastrutture critiche e rappresentanti della ricerca e dell'economia. Nella consultazione il progetto ha raccolto ampi consensi. L'introduzione dell'obbligo di segnalare e la creazione dell'NCSC quale servizio nazionale di segnalazione sono considerate un passo essenziale per migliorare la cibersicurezza della Svizzera. Un'altra importante richiesta menzionata nella consultazione riguarda l'obbligo di segnalare, che si auspica sia attuato nel modo più semplice possibile e senza oneri supplementari significativi.</p><p> </p><p>Sostegno da parte dell'NCSC in caso di ciberattacchi</p><p>Affinché la segnalazione possa essere redatta nel modo più facile possibile, l'NCSC metterà a disposizione un modulo elettronico. Questo consente di registrare rapidamente le segnalazioni e, su richiesta, di trasmetterle subito ad altri servizi. Il progetto di legge obbliga sia le imprese a collaborare per proteggersi dai ciberattacchi, sia l'NCSC a fornire un sostegno sussidiario alle persone che hanno effettuato una segnalazione a seguito di un ciberattacco. La legge definisce anche il modo in cui l'NCSC sostiene l'economia e la popolazione nella protezione dalle ciberminacce. A tal fine, essa disciplina in particolare la funzione dell'NCSC quale servizio di contatto per le questioni legate alle ciberminacce e quale servizio centrale per segnalare vulnerabilità.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 2 dicembre 2022 concernente la modifica della legge sulla sicurezza delle informazioni (Introduzione dell’obbligo di segnalare ciberattacchi a infrastrutture critiche)"
    },
    {
      "number": 1,
      "resolutions": [
        {
          "council": 1,
          "date": "2023-03-16T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale sulla sicurezza delle informazioni in seno alla Confederazione (Legge sulla sicurezza delle informazioni, LSIn)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 16.03.2023</b></p><p><b>Obbligo di segnalare i ciberattacchi gravi</b></p><p><b>I ciberattacchi gravi a infrastrutture critiche vanno obbligatoriamente segnalati. Lo pensa il Consiglio nazionale, che oggi, per 132 voti a 55, ha approvato una modifica in questo senso della legge sulla sicurezza delle informazioni (LSIn). L'oggetto passa agli Stati.</b></p><p>Attualmente può essere difficile stilare una panoramica delle intrusioni informatiche sferrate perché le notifiche vengono effettuate su base volontaria, un sistema che, visto l'intensificarsi di tale minaccia, ora si vuole cambiare.</p><p>\"L'obbligo di segnalazione varrà comunque solo nel caso di conseguenze serie, come la messa in pericolo del funzionamento dell'infrastruttura colpita\", ha spiegato il relatore commissionale François Pointet (PVL/VD). La revisione sancisce anche i compiti del Centro nazionale per la cibersicurezza (NCSC), creato nel 2019. In particolare, dovrà funzionare come servizio centrale a cui segnalare gli attacchi degli hacker.</p><p>Nelle intenzioni, questa modifica di legge consentirà all'NCSC di farsi un miglior quadro generale dei ciberattacchi perpetrati in Svizzera e delle modalità operative dei pirati informatici. Ciò garantirà una migliore valutazione della situazione di pericolo e i gestori di infrastrutture critiche potranno essere avvertiti tempestivamente.</p><p>L'idea inoltre è che, grazie a tale novità, le organizzazioni vittime degli hacker saranno meno tentate a non denunciarli e a risolvere il problema pagando un riscatto. \"La sfida è che questi criminali continuano a cambiare modo di agire: serve quindi essere informati rapidamente\", ha detto la consigliera federale Viola Amherd.</p><p>Il Nazionale non si è limitato ad accettare il disegno governativo, ma si è spinto oltre il progetto originale. Ha infatti introdotto anche l'obbligo di notificare le vulnerabilità dei sistemi informatici.</p><p>Contro la revisione si è espressa l'UDC, ma non per ragioni di principio. I deputati democentristi erano d'accordo sul fondo della questione, tuttavia non hanno digerito la possibilità di multare fino a 100'000 franchi chi non rispetta l'obbligo di segnalazione.</p><p>\"Si tratta di uno stimolo negativo che va contro l'auspicata collaborazione fra le parti\", ha dichiarato David Zuberbühler (UDC/AR). \"Chi è stato colpito non ha fatto niente di male, è una vittima, non il responsabile\", ha cercato di convincere il plenum l'appenzellese. \"Una sanzione impedisce che l'obbligo resti teorico\", ha ribattuto Amherd. Il Nazionale ha seguito la ministra per 130 voti a 55.</p><p>Un'altra minoranza UDC che voleva estendere la scadenza per la segnalazione da 24 a 72 ore considerando il termine di un giorno troppo limitante è stata respinta per 129 voti a 52. \"Non c'è bisogno di dare più tempo, basta un avviso, non serve mica un dottorato\", ha replicato commentando questa proposta Gerhard Andrey (Verdi/FR).</p><p> </p><p><b>Informazioni</b></p><p>P.-Y. Breuleux, segretario della commissione, </p><p>058 322 92 43</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Legge sulla sicurezza delle informazioni. Modifica (Introduzione dell’obbligo di segnalare ciberattacchi a infrastrutture critiche)"
}