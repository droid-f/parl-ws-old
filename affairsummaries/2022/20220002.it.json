{
  "id": 20220002,
  "updated": "2022-06-14T14:45:29Z",
  "formattedId": "22.002",
  "initialSituation": "<p><b>Comunicato stampa congiunto del Tribunale federale, del Tribunale penale federale, del Tribunale amministrativo federale e del Tribunale federale dei brevetti in relazione ai rapporti di gestione 2021 del 17.03.2022</b></p><p><b>Rapporti di gestione dei tribunali della Confederazione</b></p><p>Il Tribunale federale, il Tribunale penale federale, il Tribunale amministrativo federale e il Tribunale federale dei brevetti hanno pubblicato in data odierna i rispettivi rapporti di gestione relativi all'anno 2021.</p><p>Il <b>Tribunale federale </b>è stato in grado di evadere i casi entro termini tutto sommato ragionevoli. Esso ritiene tuttavia che la situazione relativa al volume degli affari ha raggiunto un punto critico. Per far fronte, per quanto possibile, alla situazione di sovraccarico mediante l'adozione di misure interne, il Tribunale federale ha proseguito la riorganizzazione delle sue corti iniziata nel 2020 e ha adottato tre decisioni importanti a questo proposito. Il carico di lavoro del <b>Tribunale penale federale </b>è rimasto alto nel 2021. Il neoeletto presidente ha scelto in modo mirato il tema \"Fiducia e stima reciproche\" per l'anno in corso e ha continuato ad attuare le raccomandazioni</p><p>dell'autorità di vigilanza. Il <b>Tribunale amministrativo federale </b>è stato in grado di ridurre il numero delle cause pendenti nonostante la pandemia di Coronavirus. Grazie a diverse misure di digitalizzazione tra cui l'ampliamento del servizio di scansione, il tribunale ha potuto assicurare la propria operatività anche in questo secondo anno di pandemia. Il numero dei casi in entrata presso il <b>Tribunale federale dei brevetti </b>è aumentato rispetto all'anno precedente. Sono stati evasi 22 procedimenti e le cause</p><p>pendenti sono lievemente aumentate. Per ulteriori dettagli si rinvia ai comunicati stampa dei singoli tribunali allegati alla</p><p>presente.</p><p> </p><p><b>Comunicato stampa del Tribunale federale sul proprio rapporto di gestione 2021</b></p><p>Nell'anno in rassegna il Tribunale federale ha registrato 7881 casi in entrata (anno precedente: 8027) e ne ha trattati 7509 (anno precedente: 7866). 13,1% dei ricorsi sono stati accolti (anno precedente: 14,3%). La durata media dei procedimenti è stata di 149 giorni (anno precedente: 146). Il numero dei casi pendenti è di 3235.</p><p>Il Tribunale federale continua a considerare la situazione critica dal punto di vista del carico di lavoro. Il numero di casi rimane molto alto e non ci sono segni di diminuzione.</p><p>Per far fronte alla situazione di sovraccarico nei limiti del fattibile con misure proprie, il Tribunale federale ha proseguito la riorganizzazione delle sue corti iniziata nel 2020 e ha adottato tre decisioni importanti a questo proposito:</p><p>innanzitutto l'ambito del diritto fiscale sarà trasferito (presumibilmente entro la fine del 2022) dalla seconda Corte di diritto pubblico, a Losanna, alla seconda Corte di diritto sociale, a Lucerna. Questa misura si prefigge d'ottenere una migliore ripartizione del carico di lavoro tra le corti.</p><p>nel contempo, saranno trasferiti dall'una all'altra corte anche un giudice specializzato in diritto fiscale e alcuni cancellieri. La seconda Corte di diritto sociale, composta attualmente di solo quattro membri, disporrà così nuovamente di cinque giudici.</p><p>poiché le sole misure interne non sono sufficienti a contrastare l'alto carico di lavoro, il tribunale ha presentato a dicembre una richiesta al Parlamento per due posti supplementari di giudice (incremento del numero totale dei posti da 38 a 40). Se i due posti saranno autorizzati, le attuali sette corti saranno in futuro organizzate secondo il modello di otto corti, ciascuna dotata di cinque membri (modello 8x5); una seconda Corte di diritto penale sarà quindi istituita.</p><p>Inoltre, è stato consentito alle le corti con un elevato volume di affari, al fine di sgravare le loro presidenze, di istituire presidenze separate per la trattazione di determinate materie in caso di composizione a uno o tre giudici. Per garantire la trasparenza sulla composizione del collegio giudicante, il Tribunale federale pubblica in Internet queste presidenze speciali.</p><p>Andreas Zünd si è dimesso dalla carica di giudice federale per la fine di marzo dopo essere stato nominato alla carica di giudice svizzero presso la Corte europea dei diritti dell'uomo (CorteEDU) a Strasburgo. Hans Georg Seiler ha rassegnato le dimissioni dalla carica di giudice federale per la fine dell'anno. Per sostituirli, l'Assemblea federale plenaria ha eletto Stephan Hartmann e Marianne Ryter. Nicolas Lüscher è stato eletto dalla Corte plenaria nuovo Segretario generale. Sostituirà l'attuale Segretario generale,</p><p>Paul Tschümperlin, in carica dal 1991, che ha rassegnato le dimissioni per la fine di giugno 2022.</p><p>Nell'anno in esame, la CorteEDU ha reso 249 decisioni concernenti la Svizzera. La Corte ha pronunciato sette sentenze. In tre casi la CorteEDU ha constatato almeno una violazione della Convenzione europea dei diritti dell'uomo da parte della Svizzera.</p><p> </p><p>Rapporto di gestione: <a  href=\"https://www.bger.ch/files/live/sites/bger/files/pdf/Publikationen/GB/BGer/it/BGer_GB2021_IT_Web.pdf\">Link</a></p>",
  "objectives": [
    {
      "number": 0,
      "resolutions": [

      ],
      "text": null
    },
    {
      "number": 1,
      "resolutions": [
        {
          "council": 1,
          "date": "2022-06-14T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2022-06-14T00:00:00Z",
          "text": "Adesione"
        }
      ],
      "text": "Decreto federale che approva la gestione del Tribunale federale nel 2021"
    }
  ],
  "proceedings": null,
  "title": "Rapporto del Tribunale federale 2021"
}