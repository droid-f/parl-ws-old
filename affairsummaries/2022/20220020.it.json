{
  "id": 20220020,
  "updated": "2022-08-22T16:37:15Z",
  "description": "Messaggio del 22 marzo 2022 concernente la modifica della legge federale sulle finanze della Confederazione (riduzione del debito causato dall’epidemia di COVID-19)",
  "formattedId": "22.020",
  "initialSituation": "<p><b>Comunicato stampa del Consiglio federale del 18.03.2022</b></p><p><b>Coronavirus: Il Consiglio federale licenzia il messaggio concernente la riduzione del debito causato dall'epidemia di coronavirus</b></p><p><b>Nella seduta del 18 marzo 2022 il Consiglio federale ha licenziato il messaggio concernente la riduzione del debito causato dall'epidemia di COVID-19. I debiti supplementari accumulati a causa delle elevate uscite straordinarie volte ad arginare le ripercussioni della pandemia di coronavirus devono essere compensati con future eccedenze di finanziamento. L'indebitamento può quindi essere ridotto senza ricorrere ad aumenti delle imposte o a programmi di risparmio. La buona situazione politico-finanziaria esistente prima della pandemia deve essere ripristinata per poter affrontare al meglio eventuali sfide e crisi future. Inoltre, la solidità delle finanze pubbliche è un fattore di localizzazione fondamentale.</b></p><p>Per gli anni 2020-2022, il Consiglio federale e il Parlamento hanno approvato provvedimenti di ampia portata volti ad attenuare le ripercussioni sanitarie ed economiche della pandemia di coronavirus. Le risultanti uscite straordinarie hanno comportato un ulteriore indebitamento della Confederazione che, conformemente alle direttive del freno all'indebitamento, deve essere compensato entro sei anni. Alla fine del 2021, l'indebitamento dovuto all'epidemia di COVID-19 ammontava a 20,3 miliardi e alla fine del 2022 dovrebbe raggiungere l'importo di 25-30 miliardi di franchi. Questo disavanzo viene iscritto nella statistica relativa al bilancio straordinario, nel cosiddetto conto di ammortamento.</p><p>Il Consiglio federale aveva definito la strategia per ridurre l'indebitamento causato dall'epidemia di COVID-19 nel corso della seduta del 23 giugno 2021. Il debito dovrebbe essere ridotto senza ricorrere ad aumenti delle imposte o a programmi di risparmio, in modo tale da compromettere il meno possibile la ripresa economica dopo la crisi e garantire una politica finanziaria stabile. Per ridurre il disavanzo sarà da un lato utilizzata la quota della distribuzione supplementare della Banca nazionale svizzera (BNS) destinata alla Confederazione, che attualmente ammonta a 1,3 miliardi di franchi. D'altro canto, si rende necessaria una modifica temporanea della legge. Da agosto a novembre del 2021 sono state poste in consultazione due possibili varianti. Complessivamente, sono pervenuti 48 pareri. Il 26 gennaio 2022 il Consiglio federale ha preso atto del rapporto sui risultati.</p><p><b> </b></p><p>Nel quadro della consultazione la riduzione del debito è stata accolta favorevolmente</p><p>La riduzione del debito è stata accolta molto favorevolmente nel quadro della consultazione. La maggioranza si è pronunciata a favore dell'opzione che prevede di compensare soltanto la metà del debito (variante 2). Il Consiglio federale intende tuttavia intervenire il meno possibile nella sistematica del freno all'indebitamento, un meccanismo che si è dimostrato efficace. Chiede pertanto al Parlamento una compensazione integrale del debito causato dall'epidemia di COVID-19 secondo la variante 1, soprattutto perché questa variante può essere attuata senza misure drastiche per il bilancio federale. Vi sono anche altre ragioni per una compensazione integrale del debito: innanzitutto la pandemia di coronavirus ha dimostrato quanto velocemente il debito possa aumentare e quanto sia importante avere un bilancio solido per poter adottare rapidamente provvedimenti di ampia portata. In secondo luogo, la solidità delle finanze pubbliche è un fattore di localizzazione fondamentale per molte imprese,che accresce la competitività della Svizzera. In terzo luogo, la buona situazione politico-finanziaria esistente prima della pandemia deve essere ripristinata per poter affrontare al meglio eventuali sfide e crisi future. È probabile che soprattutto l'invecchiamento della popolazione e il cambiamento climatico graveranno a lungo termine sulle finanze pubbliche.</p><p>Con il presente messaggio, il Consiglio federale chiede di ridurre il disavanzo sul conto di ammortamento tramite eccedenze di finanziamento future e di estendere il termine per la compensazione del debito fino al 2035. Si prevedono eccedenze di finanziamento ordinarie di circa 1 miliardo di franchi all'anno. Tali eccedenze sono dovute al fatto che normalmente le uscite preventivate non sono interamente utilizzate. Facendo capo anche alle distribuzioni supplementari della BNS, il disavanzo potrà essere compensato entro 11-13 anni.</p><p>La modica di legge dovrebbe entrare in vigore nel 2023.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 marzo 2022 concernente la modifica della legge federale sulle finanze della Confederazione (riduzione del debito causato dall’epidemia di COVID-19)"
    },
    {
      "number": 1,
      "resolutions": [
        {
          "council": 1,
          "date": "2022-06-08T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale sulle finanze della Confederazione (LFC) (Riduzione del debito causato dall’epidemia di COVID-19)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 08.06.2022</b></p><p><b>Ridurre in fretta debito legato al Covid</b></p><p><b>Il debito causato dalla pandemia deve essere ridotto più rapidamente di quanto auspicato dal governo: entro fine 2031 e non 2035. Lo ha deciso il Nazionale approvando, con 133 voti contro 51, la modifica della legge federale sulle finanze della Confederazione.</b></p><p>Delle consistenti spese straordinarie sono state approvate allo scopo di arginare la crisi causata dal Covid-19. Esse hanno provocato un indebitamento supplementare: dai 20,3 miliardi del 2020, si dovrebbe passare a una somma fra 25 e 30 miliardi a fine 2022.</p><p>Secondo il diritto in vigore, queste uscite devono essere compensate sull'arco di sei anni per non causare un aumento permanente del debito pubblico. Ciò equivarrebbe a usare quattro miliardi di franchi ogni anno dal bilancio ordinario. \"Impossibile senza drastici tagli al budget\", ha affermato al riguardo il consigliere federale Ueli Maurer.</p><p>Dato che la riduzione dell'indebitamento supplementare in sei anni potrebbe essere realizzato soltanto con aumenti delle imposte o programmi di risparmio, ipotesi non prese in considerazione, il Consiglio federale ha proposto di prorogare il termine fino al 2035. La proposta dell'esecutivo, ha illustrato il ministro delle finanze Ueli Maurer, è impiegare le eccedenze strutturali del bilancio della Confederazione (circa 1 miliardo di franchi all'anno) e la quota della distribuzione supplementare della Banca nazionale svizzera (circa 1,3 mia.).</p><p>La Commissione delle finanze - ha spiegato il suo relatore Alex Farinelli (PLR/TI) - ha ritenuto il lasso di tempo proposto dal Governo eccessivo. Un'opinione condivisa oggi dal plenum, che ha fissato la scadenza a fine 2031.</p><p>Il Nazionale ha anche modificato il meccanismo di riduzione dell'indebitamento: metà del debito va compensata ricorrendo al conto di compensazione, che esibiva a fine 2021 un'eccedenza di 23,5 miliardi di franchi. L'altra metà verrebbe compensata con le eccedenze strutturali e i proventi supplementari della BNS.</p><p>Per 133 voti contro 51, il Nazionale ha invece respinto la proposta dell'UDC di contabilizzare come entrata straordinaria l'intera distribuzione dell'utile della Banca nazionale svizzera. Tale misura avrebbe permesso di disporre di maggiori mezzi per tagliare il debito, ma avrebbe comportato una riduzione del futuro budget ordinario di un importo pari a circa 667 milioni all'anno.</p><p>Abbiamo una responsabilità nei confronti delle future generazioni, ha affermato Lars Guggisberg (UDC/BE) sostenendo che tale somma sono noccioline se considerato l'insieme del bilancio della Confederazione. La maggioranza è però stata di parere diverso: \"la misura causerebbe misure d'austerità\", ha sostenuto Alois Gmür (Centro/SZ).</p><p>Respinta (106 voti a 78) pure la proposta , avanzata da sinistra e Verdi liberali, che suggeriva di colmare il disavanzo con l'intero saldo positivo del conto di compensazione. Berna ha risparmiato molto negli ultimi dieci o vent'anni ed è dunque giustificato approfittare delle eccedenze in periodi di crisi, ha sostenuto invano Gerhard Andrey (Verdi/FR). Estinguendo il fondo avremmo le mani legate in caso di altre crisi, ha replicato con successo Alois Gmür.</p><p>\"No\" (104 voti a 80) infine alla richiesta di Barbara Gysi (PS/SG) che chiedeva di fissare la scadenza per il rimborso del debito al 2035, come chiesto dal Consiglio federale. \"È necessario disporre di un certo margine di manovra per scongiurare eventuali piani di risparmio\", ha sostenuto la sangallese, che ha ricordato come il debito della Svizzera sia assai basso nel confronto internazionale. Per la maggioranza due legislature - fino al 2031 dunque - sono un periodo più che sufficiente. \"Non vogliamo che il debito ricada sulle spalle dei nostri figlie nipoti\", ha detto Peter Schilliger (PLR/LU).</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione delle finanze del Consiglio degli Stati del 06.07.2022</b></p><p>Per arginare la crisi causata dalla pandemia di COVID-19, la Confederazione ha sostenuto uscite straordinarie consistenti. Conformemente alle disposizioni che disciplinano il freno all'indebitamento, queste uscite devono essere compensate. Nel suo messaggio del 18 marzo 2022, il Consiglio federale propone al Parlamento di ridurre i debiti della Confederazione legati al COVID-19 entro il 2035 mediante eccedenze di finanziamento future: ciò necessita una modifica temporanea della legge federale sulle finanze della Confederazione (LFC ; RS <a  href=\"https://www.fedlex.admin.ch/eli/cc/2006/227/it\">611.0</a>). Il Consiglio nazionale ha infine deciso che la metà di tale riduzione dei debiti può essere conseguita anche mediante eccedenze di finanziamento passate.</p><p>La Commissione delle finanze del Consiglio degli Stati (CdF-S) ha iniziato i lavori con l'audizione dei professori Aymo Brunetti, dell'Università di Berna, Nils Soguel, dell'Università di Losanna, e Jan-Egbert Sturm, del Politecnico federale di Zurigo. I tre esperti hanno espresso alla Commissione le loro considerazioni e il loro punto di vista scientifico in merito al debito pubblico della Svizzera e hanno preso posizione sul progetto del Consiglio federale, sulle diverse altre soluzioni proposte nell'ambito della consultazione, oltre che sulla soluzione adottata dal Consiglio nazionale in occasione della recente sessione estiva.</p><p>Gli scambi fruttuosi intercorsi fra i professori e i membri della Commissione permetteranno a questi ultimi di proseguire i loro lavori con la conoscenza degli aspetti tecnici e scientifici inerenti a questo oggetto. La Commissione effettuerà il dibattito di entrata in materia e la deliberazione di dettaglio in occasione della sua seduta del 29 e 30 agosto prossimi, in vista della trattazione dell'oggetto da parte del Consiglio degli Stati durante la sessione autunnale 2022.</p><p> </p><p><b>Comunicato stampa della commissione delle finanze del Consiglio degli Stati del 30.08.2022</b></p><p><b>La Commissione delle finanze del Consiglio degli Stati ha esaminato il disegno di modifica della legge sulle finanze della Confederazione (LFC). Propone di non aderire alla decisione del Consiglio nazionale, privilegiando il progetto iniziale del Consiglio federale.</b></p><p>REVISIONE DELLA LFC (RIDUZIONE DEL DEBITO CAUSATO DALL'EPIDEMIA DI COVID-19, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220020\">22.020</a> N): LA MAGGIORANZA ADERISCE ALLA LINEA DEL CONSIGLIO FEDERALE</p><p>Per arginare la crisi causata dall'epidemia di COVID-19, la Confederazione ha effettuato spese straordinarie consistenti. Queste uscite devono essere compensate sull'arco di sei anni per non provocare un aumento permanente del debito pubblico (cfr. art. 17b LFC). Dato che la riduzione dell'indebitamento supplementare sull'arco di sei anni potrebbe essere realizzata soltanto con aumenti delle imposte o programmi di risparmio, il Consiglio federale propone al Parlamento di prorogare tale termine fino al 2035. Per ridurre il debito, l'Esecutivo propone inoltre di impiegare le eccedenze strutturali del bilancio ordinario della Confederazione (circa 1 miliardo di franchi) e la quota della distribuzione supplementare della Banca nazionale svizzera. Il Consiglio federale presenta queste proposte in un disegno concernente la modifica della legge federale sulle finanze della Confederazione.</p><p>Nella sessione estiva 2022 il Consiglio nazionale, in qualità di Camera prioritaria, ha deciso di dimezzare il disavanzo del conto di ammortamento ricorrendo al conto di compensazione, a condizione che quest'ultimo abbia un saldo sufficientemente elevato (art. 66d cpv. 1). In cambio, ha optato per prolungare il termine per la compensazione del disavanzo fino alla chiusura dei conti del 2031, e non fino alla chiusura dei conti del 2035 come proponeva invece il Consiglio federale (art. 17e cpv. 2).</p><p>La Commissione delle finanze del Consiglio degli Stati ha discusso intensamente il disegno di legge. Sono state presentate 6 proposte, una delle quali è stata ritirata nel corso della discussione. Una prima proposta era intesa a ridurre il disavanzo del conto di ammortamento con il saldo positivo del conto di compensazione. La conseguenza sarebbe che il disavanzo del conto di ammortamento diminuirebbe drasticamente. Una delle ragioni addotte a sostegno di questa proposta è che in tal modo si avrebbe un maggiore margine di manovra per affrontare le grandi sfide del futuro. Una seconda proposta sosteneva la decisione del Consiglio nazionale, come via di mezzo, stralciando però il secondo periodo dell'articolo 66d capoverso 1. La Commissione ha votato all'unanimità a favore di questa proposta, apportando una lieve modifica alla decisione del Consiglio nazionale. Due proposte erano favorevoli alla posizione del Consiglio federale. Nel processo decisionale è prevalsa dapprima, con 9 voti contro 4, la linea del Consiglio nazionale, leggermente modificata, rispetto alla proposta di ridurre il disavanzo del conto di ammortamento con il saldo positivo del conto di compensazione. In seguito, con 7 voti contro 6, ha ottenuto più consensi la proposta del Consiglio federale. La maggioranza ha osservato che la proposta del Consiglio federale non comporterebbe alcun programma di risparmio nei futuri preventivi e risulterebbe più sostenibile. Un'ulteriore proposta chiedeva che nell'articolo 17b LFC venisse inserito un nuovo capoverso 5 che prevedesse che allorquando il conto di compensazione registra un'eccedenza di oltre il 6 per cento delle uscite totali, l'importo eccedente venga utilizzato per ridurre il disavanzo del conto di ammortamento. La proposta è stata respinta con 8 voti contro 4 e 1 astensione. Nella votazione sul complesso, la Commissione ha approvato il progetto con 10 voti contro 3. L'oggetto sarà trattato nella sessione autunnale.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Legge federale sulle finanze (riduzione del debito causato dall’epidemia di COVID-19). Modifica"
}