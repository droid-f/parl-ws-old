{
  "id": 20220020,
  "updated": "2022-04-22T11:03:34Z",
  "description": "Messaggio del 22 marzo 2022 concernente la modifica della legge federale sulle finanze della Confederazione (riduzione del debito causato dall’epidemia di COVID-19)",
  "formattedId": "22.020",
  "initialSituation": "<p><b>Comunicato stampa del Consiglio federale del 18.03.2022</b></p><p><b>Coronavirus: Il Consiglio federale licenzia il messaggio concernente la riduzione del debito causato dall'epidemia di coronavirus</b></p><p><b>Nella seduta del 18 marzo 2022 il Consiglio federale ha licenziato il messaggio concernente la riduzione del debito causato dall'epidemia di COVID-19. I debiti supplementari accumulati a causa delle elevate uscite straordinarie volte ad arginare le ripercussioni della pandemia di coronavirus devono essere compensati con future eccedenze di finanziamento. L'indebitamento può quindi essere ridotto senza ricorrere ad aumenti delle imposte o a programmi di risparmio. La buona situazione politico-finanziaria esistente prima della pandemia deve essere ripristinata per poter affrontare al meglio eventuali sfide e crisi future. Inoltre, la solidità delle finanze pubbliche è un fattore di localizzazione fondamentale.</b></p><p>Per gli anni 2020-2022, il Consiglio federale e il Parlamento hanno approvato provvedimenti di ampia portata volti ad attenuare le ripercussioni sanitarie ed economiche della pandemia di coronavirus. Le risultanti uscite straordinarie hanno comportato un ulteriore indebitamento della Confederazione che, conformemente alle direttive del freno all'indebitamento, deve essere compensato entro sei anni. Alla fine del 2021, l'indebitamento dovuto all'epidemia di COVID-19 ammontava a 20,3 miliardi e alla fine del 2022 dovrebbe raggiungere l'importo di 25-30 miliardi di franchi. Questo disavanzo viene iscritto nella statistica relativa al bilancio straordinario, nel cosiddetto conto di ammortamento.</p><p>Il Consiglio federale aveva definito la strategia per ridurre l'indebitamento causato dall'epidemia di COVID-19 nel corso della seduta del 23 giugno 2021. Il debito dovrebbe essere ridotto senza ricorrere ad aumenti delle imposte o a programmi di risparmio, in modo tale da compromettere il meno possibile la ripresa economica dopo la crisi e garantire una politica finanziaria stabile. Per ridurre il disavanzo sarà da un lato utilizzata la quota della distribuzione supplementare della Banca nazionale svizzera (BNS) destinata alla Confederazione, che attualmente ammonta a 1,3 miliardi di franchi. D'altro canto, si rende necessaria una modifica temporanea della legge. Da agosto a novembre del 2021 sono state poste in consultazione due possibili varianti. Complessivamente, sono pervenuti 48 pareri. Il 26 gennaio 2022 il Consiglio federale ha preso atto del rapporto sui risultati.</p><p><b> </b></p><p>Nel quadro della consultazione la riduzione del debito è stata accolta favorevolmente</p><p>La riduzione del debito è stata accolta molto favorevolmente nel quadro della consultazione. La maggioranza si è pronunciata a favore dell'opzione che prevede di compensare soltanto la metà del debito (variante 2). Il Consiglio federale intende tuttavia intervenire il meno possibile nella sistematica del freno all'indebitamento, un meccanismo che si è dimostrato efficace. Chiede pertanto al Parlamento una compensazione integrale del debito causato dall'epidemia di COVID-19 secondo la variante 1, soprattutto perché questa variante può essere attuata senza misure drastiche per il bilancio federale. Vi sono anche altre ragioni per una compensazione integrale del debito: innanzitutto la pandemia di coronavirus ha dimostrato quanto velocemente il debito possa aumentare e quanto sia importante avere un bilancio solido per poter adottare rapidamente provvedimenti di ampia portata. In secondo luogo, la solidità delle finanze pubbliche è un fattore di localizzazione fondamentale per molte imprese,che accresce la competitività della Svizzera. In terzo luogo, la buona situazione politico-finanziaria esistente prima della pandemia deve essere ripristinata per poter affrontare al meglio eventuali sfide e crisi future. È probabile che soprattutto l'invecchiamento della popolazione e il cambiamento climatico graveranno a lungo termine sulle finanze pubbliche.</p><p>Con il presente messaggio, il Consiglio federale chiede di ridurre il disavanzo sul conto di ammortamento tramite eccedenze di finanziamento future e di estendere il termine per la compensazione del debito fino al 2035. Si prevedono eccedenze di finanziamento ordinarie di circa 1 miliardo di franchi all'anno. Tali eccedenze sono dovute al fatto che normalmente le uscite preventivate non sono interamente utilizzate. Facendo capo anche alle distribuzioni supplementari della BNS, il disavanzo potrà essere compensato entro 11-13 anni.</p><p>La modica di legge dovrebbe entrare in vigore nel 2023.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 marzo 2022 concernente la modifica della legge federale sulle finanze della Confederazione (riduzione del debito causato dall’epidemia di COVID-19)"
    },
    {
      "number": 1,
      "resolutions": [

      ],
      "text": "Bundesgesetz über den eidgenössischen Finanzhaushalt (Finanzhaushaltgesetz, FHG) (Abbau der coronabedingten Verschuldung)"
    }
  ],
  "proceedings": "<p><b>Comunicato stampa della commissione delle finanze del Consiglio nazionale del 29.03.2022</b></p><p><b>Pochi giorni fa, a due anni dall'inizio della crisi generata dall'epidemia di COVID-19, il Consiglio federale ha licenziato il suo messaggio concernente la riduzione dei debiti causati dalle consistenti uscite volte ad attenuare le ripercussioni provocate dalla pandemia negli anni 2020-2022. Il 28 marzo 2022 la Commissione delle finanze del Consiglio nazionale ha avviato l'esame del progetto sentendo il parere di alcuni esperti del mondo scientifico.</b></p><p>Nel suo messaggio, il Consiglio federale propone al Parlamento di ridurre i debiti della Confederazione causati dall'epidemia di COVID-19 entro il 2035 mediante future eccedenze di finanziamento. A tal fine è necessaria una modifica temporanea della legge federale sulle finanze della Confederazione (LFC; <a  href=\"https://www.fedlex.admin.ch/eli/cc/2006/227/it\">RS 611.0</a>).</p><p>All'inizio delle sue deliberazioni, la Commissione delle finanze del Consiglio nazionale (CdF-N) ha sentito i professori Marius Brülhart dell'Università di Losanna, Christoph A. Schaltegger dell'Università di Lucerna e Cédric Tille dell'IHEID di Ginevra. I tre esperti del mondo scientifico hanno fornito alla Commissione le loro rispettive valutazioni sul debito pubblico della Svizzera e hanno espresso il proprio parere sul progetto del Consiglio federale e sulle altre varianti presentate nell'ambito della consultazione (cfr. anche il <a  href=\"https://www.efd.admin.ch/dam/efd/it/das-efd/gesetzgebung/berichte/bericht-ergebnisse-vernehmlassung-finanzhaushaltgesetzes.pdf.download.pdf/bericht-ergebnisse-vernehmlassung-finanzhaushaltgesetze-it.pdf\">rapporto</a> del DFF sui risultati della consultazione).</p><p>La Commissione procederà al dibattito di entrata in materia e alla deliberazione di dettaglio a metà maggio. </p><p> </p><p><b>Comunicato stampa della commissione delle finanze del Consiglio nazionale del 18.05.2022</b></p><p>Per arginare la crisi causata dall'epidemia di COVID-19, la Confederazione ha effettuato spese straordinarie consistenti. Queste uscite devono essere compensate sull'arco di sei anni per non provocare un aumento permanente del debito pubblico (cfr. art. <a  href=\"https://www.fedlex.admin.ch/eli/cc/2006/227/it#art_17_b\">17b</a> LFC). Dato che la riduzione dell'indebitamento supplementare sull'arco di sei anni potrebbe essere realizzata soltanto con aumenti delle imposte o programmi di risparmio, il Consiglio federale propone al Parlamento di prorogare tale termine fino al 2035. Per ridurre il debito, l'Esecutivo propone inoltre di impiegare le eccedenze strutturali del bilancio ordinario della Confederazione (ca. 1 mia. fr.) e la quota della distribuzione supplementare della Banca nazionale svizzera (ca. 1,3 mia. fr.). Il Consiglio federale presenta queste proposte in un disegno concernente la modifica della legge federale sulle finanze della Confederazione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220020\">22.020</a>). In occasione della sua seduta del 28 e 29 marzo 2022, la Commissione aveva sentito in proposito il parere di alcuni esperti (cfr. <a  href=\"https://www.parlament.ch/press-releases/Pages/mm-fk-n-2022-03-29.aspx\">comunicato stampa</a> del 29 marzo 2022). Nella seduta del 16 e 17 maggio 2022 hanno fatto seguito il dibattito di entrata in materia, la deliberazione di dettaglio e la votazione sul complesso.</p><p>L'entrata in materia sul progetto non ha sollevato obiezioni. Per la deliberazione di dettaglio sono state presentate quattro proposte. La discussione si è incentrata su una questione: quanta parte di debito deve essere ridotta in quanto tempo.</p><p>Con 18 voti contro 7, la Commissione ha respinto la proposta di contabilizzare come entrata straordinaria l'intera distribuzione dell'utile della Banca nazionale svizzera. Tale misura avrebbe permesso di disporre di maggiori mezzi per ridurre il debito causato dall'epidemia di COVID-19. L'accettazione della proposta avrebbe però comportato una riduzione del futuro budget ordinario di un importo pari a circa 667 milioni di franchi.</p><p>Alla Commissione è stata presentata una proposta volta a ridurre la metà del disavanzo del conto di ammortamento con mezzi provenienti dal conto di compensazione. La metà del debito causato dall'epidemia di COVID-19 verrebbe in tal modo compensata tramite eccedenze passate dal bilancio ordinario. Una seconda proposta prevedeva che il disavanzo del conto di ammortamento venisse compensato con l'intero saldo positivo del conto di compensazione. In un terzo caso è stato proposto di seguire il Consiglio federale, rinunciando quindi a una compensazione delle due statistiche di controllo del freno all'indebitamento. In una prima votazione la proposta di riduzione della metà ha prevalso sulla seconda proposta con 14 voti contro 11; in una seconda votazione ha poi avuto la meglio sulla proposta del Consiglio federale con 18 voti contro 7. A seguito della decisione presa, la Commissione ha anticipato al 2031 il termine per compensare il disavanzo (cfr. art. 17 cpv. 2 d-LFC, accolto con 13 voti contro 11).</p><p>Nella votazione sul complesso, la Commissione ha approvato il progetto con 19 voti favorevoli e 6 astensioni. Sono state presentate varie proposte di minoranza (cfr. in proposito il <a  href=\"https://www.parlament.ch/centers/eparl/curia/2022/20220020/N1 F.pdf\">paragramma.pdf</a>). Il progetto verrà trattato in occasione della prossima sessione estiva.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Legge federale sulle finanze (riduzione del debito causato dall’epidemia di COVID-19). Modifica"
}