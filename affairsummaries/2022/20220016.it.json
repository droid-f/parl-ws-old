{
  "id": 20220016,
  "updated": "2022-02-14T11:30:30Z",
  "formattedId": "22.016",
  "initialSituation": "<p><b>Comunicato stampa del Consiglio federale del 25.11.2021</b></p><p><b>Traffico merci transalpino: il Consiglio federale intende potenziare ulteriormente il trasferimento alla rotaia </b></p><p><b>Negli ultimi due anni il trasferimento del traffico merci transalpino dalla strada alla rotaia ha fatto registrare ulteriori progressi: la rotaia ha raggiunto la quota più elevata da 25 anni a questa parte, mentre i transiti di autocarri sono diminuiti a circa 900 000 l'anno. È stato tuttavia nuovamente mancato l'obiettivo di trasferimento di 650 000 transiti. Nella sua seduta del 24 novembre 2021, nell'ambito dell'adozione del rapporto sul trasferimento del traffico il Consiglio federale ha perciò deciso di potenziare ulteriormente il trasferimento prevedendo, tra le altre cose, un adeguamento della tassa sul traffico pesante commisurata alle prestazioni. </b></p><p>Il rapporto sul trasferimento del traffico 2021 conferma l'efficacia degli strumenti e delle misure della politica di trasferimento: la nuova ferrovia transalpina (Alptransit), la tassa sul traffico pesante commisurata alle prestazioni (TTPCP) e la riforma delle ferrovie hanno contribuito in maniera determinante al potenziamento della rotaia e alla riduzione dei trasporti in autocarro attraverso le Alpi. Un'evoluzione, questa, ulteriormente favorita dalla galleria di base del Ceneri entrata in funzione un anno fa e dal corridoio di 4 metri realizzato sull'asse di base del San Gottardo: nei primi mesi di quest'anno singoli operatori hanno visto aumentare del 25 per cento il numero di clienti dei trasporti di grande profilo. </p><p>È stato tuttavia nuovamente mancato l'obiettivo di trasferimento di 650 000 transiti. Nell'ambito dell'adozione del rapporto sul trasferimento del traffico, il Consiglio federale ha perciò deciso di sviluppare misure aggiuntive. </p><p> </p><p>Adeguamento della TTPCP e chiarimenti in merito alla strada viaggiante</p><p>Il Consiglio federale intende adeguare la TTPCP in modo da sostenere il trasferimento e traccia le linee su come procedere con la strada viaggiante.</p><p>- La TTPCP, basata sulle norme EURO sui gas di scarico al fine di ridurre gli inquinanti atmosferici, ha contribuito al progressivo ammodernamento del parco veicoli pesanti. Il Consiglio federale intende ora riorientarla gradualmente in funzione delle emissioni di CO2 degli autocarri, con conseguenti benefici per la protezione climatica. Vuole inoltre chiarire fino a quando esonerare dalla TTPCP i veicoli dotati di sistemi di propulsione alternativi (elettrico, idrogeno). Per la conversione del parco veicoli il settore dei trasporti necessita di certezza nella pianificazione. Il Consiglio federale ha incaricato il Dipartimento federale dell'ambiente, dei trasporti, dell'energia e delle comunicazioni (DATEC) di presentare entro metà 2023 un progetto da porre in consultazione in merito al riorientamento della tassa.</p><p>- Il sostegno finanziario alla strada viaggiante (Rola), che consente il trasporto su rotaia di interi autocarri attraverso la Svizzera, scadrà a fine 2023. Il Consiglio federale propone di prorogarlo fino al 2028, con un versamento annuo di 20 milioni circa. Fino ad allora si potrà continuare a utilizzare l'attuale materiale rotabile senza necessità di grandi investimenti e si potranno potenziare le offerte nel traffico combinato non accompagnato. A fine 2028 l'offerta Rola sarebbe poi interrotta definitivamente. </p><p>Nel prossimo rapporto sul trasferimento del traffico il Consiglio federale intende fornire un quadro sull'ulteriore potenziale di trasferimento disponibile lungo il corridoio nord-sud. Secondo una prima analisi diverse regioni presentano ancora margini in proposito. In questo contesto sarà valutata l'adozione di misure volte a potenziare il traffico merci su rotaia interno, d'importazione e d'esportazione, come richiesto anche da alcuni interventi parlamentari.</p><p>La Confederazione si adopera inoltre affinché lungo le tratte di accesso ad Alptransit siano create sufficienti capacità di deviazione in caso di cantieri, con possibilità di transito conformi alle esigenze attuali in fatto di lunghezza e peso dei treni. Questo favorirebbe infatti un migliore sfruttamento del potenziale di Alptransit, attualmente ostacolato dalla presenza di cantieri e da un'insufficiente armonizzazione delle tracce a livello internazionale.</p><p> </p><p>Trasporti di merci pericolose sul passo del Sempione</p><p>Nell'ambito dei rapporti sul trasferimento del traffico 2017 e 2019, dando seguito a un intervento parlamentare il Consiglio federale ha esortato il Cantone del Vallese e l'industria chimica locale a procedere, su base volontaria, alla riduzione dei rischi dei trasporti di merci pericolose sul passo del Sempione. A fine 2022 farà il punto dei lavori intrapresi a questo proposito e deciderà in merito ai prossimi passi. </p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione dei trasporti e delle telecomunicazioni del Consiglio nazionale del 11.01.2022</b></p><p>Il trasferimento dalla strada alla ferrovia del trasporto di merci attraverso le AIpi è una strategia vincente e la quota a favore del trasporto su rotaia non è mai stata così alta come oggi. Questo modello di successo deve però essere rafforzato e sviluppato ulteriormente, se si vuole raggiungere il mandato legale di trasferimento e gli obiettivi climatici della Svizzera. A tale scopo la CTT-N ha inoltrato due interventi commissionali.</p><p>La Commissione dei trasporti ha preso atto del Rapporto del Consiglio federale sul trasferimento del traffico 2021, dal quale risulta che negli ultimi anni la ripartizione modale è evoluta a favore del trasporto su rotaia. Nel 2021, il numero di transiti di veicoli merci pesanti nel traffico transalpino stradale ha sfiorato le 900 000 unità. Questa cifra si situa comunque ancora nettamente al di sopra dell'obiettivo di 650 000 transiti stabilito per legge. Si renderanno dunque necessarie ulteriori misure, specie in considerazione dell'imminente decarbonizzazione del trasporto merci finalizzata al raggiungimento degli obiettivi climatici.</p><p>La Commissione ha svolto una consultazione in cui si è tenuto conto delle prospettive dei principali attori coinvolti - l'Unione dei trasporti pubblici (UTP), l'Associazione degli operatori del settore ferroviario (VAP), l'Associazione svizzera dei trasportatori stradali ASTAG, l'associazione Iniziativa delle Alpi e la comunità di interesse trasporto combinato. Un'ampia maggioranza degli interpellati condivide la valutazione del Consiglio federale, secondo cui l'ulteriore sviluppo della TTPCP sarà un fattore decisivo per l'evoluzione a lungo termine. A breve e medio termine occorrerà altresì intervenire nella prosecuzione limitata della RoLa, nella determinazione dei prezzi delle tracce per il traffico merci, nell'ampliamento dell'asse Nord-Sud sulla sponda sinistra del Reno e nella stardardizzazione dei semirimorchi caricabili.</p><p>La Commissione condivide l'analisi del Consiglio federale e sostiene le sue proposte per la prosecuzione limitata della strada viaggiante fino al 2028 e per l'ulteriore sviluppo mirato della tassa sul traffico pesante commisurata alle prestazioni. La CTT-N ha inoltre adottato due interventi commissionali:</p><p><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223000\">- 22.3000</a> Mo. Prosecuzione dell'efficace politica di trasferimento e garanzia della sicurezza dell'approvvigionamento nazionale grazie all'ampliamento della linea di accesso alla NFTA Wörth-Strasburgo sulla riva sinistra del Reno (con 18 voti contro 5)</p><p><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223001\">- 22.3001</a> Po. Potenziare il trasferimento attraverso l'impiego di semirimorchi sollevabili con gru (con 12 voti contro 10 e 2 astensioni)</p><p>La Commissione ha respinto (con 16 voti contro 9) la proposta di accorciare dal 2030 al 2026 il termine delle agevolazioni fiscali concesse ai camion a propulsione alternativa. Per quanto riguarda il trasporto di merci pericolose sul passo del Sempione, la CTT-N ha respinto pure con 16 voti contro 9 l'idea di inasprire con regole fisse la procedura prevista dal Consiglio federale. Ha inoltre respinto (con 18 voti contro 7) l'idea di conferire al Consiglio federale un mandato affinché commissioni un rapporto di esperti supplementare concernente lo sviluppo della TTPCP.</p><p>In occasione della sua prossima seduta, la Commissione si occuperà della questione riguardante l'ulteriore promovimento del trasporto di merci attraverso le AIpi. La Commissione incaricherà l'Amministrazione di elaborare un rapporto supplementare in cui si indichi quali sono le opzioni disponibili, oltre a un adeguamento dei prezzi di tracciato, per finanziare tale misura.</p><p> </p><p><b>Comunicato stampa della commissione dei trasporti e delle telecomunicazioni del Consiglio nazionale del 01.02.2022</b></p><p>Nella sua ultima seduta, la Commissione si è già occupata approfonditamente del Rapporto sul trasferimento del traffico 2021 (cfr. <a  href=\"https://www.parlament.ch/press-releases/Pages/mm-kvf-n-2022-01-11.aspx?lang=1040\">comunicato stampa dell'11 gennaio 2022</a>) e ha depositato due interventi (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223000\">22.3000</a> e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223001\">22.3001</a>). In gennaio è rimasta aperta la questione sul modo in cui il trasporto combinato non accompagnato (TCNA) di merci attraverso le Alpi possa essere ulteriormente promosso. L'opzione che prevede una riduzione generale del prezzo delle tracce è stata respinta: oltre ad essere relativamente costosa, genera una scarsa accentuazione dell'effetto di trasferimento. Con 17 voti contro 7 e 1 astensione, la Commissione ha ora deciso di depositare un terzo intervento (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223013\">22.3013</a>) che intende promuovere in modo mirato nel TCNA transalpino il nuovo trasporto e il trasporto aggiuntivo dalle regioni con potenziale di trasferimento. I costi aggiuntivi, stimati in un importo annuo fra i 10 e i 15 milioni di franchi, dovranno essere finanziati attraverso un aumento del limite di spesa per il promovimento del trasporto di merci per ferrovia attraverso le Alpi. In questo modo, gli introiti fiscali possono contribuire in modo efficiente e mirato a un ulteriore trasferimento del traffico.</p><p><b> </b></p><p><b>Informazioni</b></p><p>Iris Hollinger, segretaria della commissione, </p><p>058 322 94 61,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Rapporto sul trasferimento del traffico 2021"
}