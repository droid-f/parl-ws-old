{
  "id": 20220008,
  "updated": "2022-02-02T12:59:40Z",
  "formattedId": "22.008",
  "initialSituation": "<p><b>Comunicato stampa del Consiglio federale del 26.01.2022</b></p><p><b>Rapporto sulla politica economica esterna 2021: maggiore resilienza grazie alla cooperazione allo sviluppo economico </b></p><p><b>Il 26 gennaio 2022 il Consiglio federale ha adottato il Rapporto sulla politica economica esterna 2021. Il capitolo introduttivo illustra come, in tempi di crisi, la cooperazione allo sviluppo economico della Svizzera incentivi la sostenibilità e la resilienza, contribuendo così alla gestione delle conseguenze della pandemia di COVID-19. </b></p><p>Il Rapporto sulla politica economica esterna 2021 fornisce una panoramica degli sviluppi che hanno caratterizzato la politica economica esterna della Svizzera nell'anno in rassegna. Questa volta il capitolo introduttivo è dedicato agli effetti della pandemia di COVID-19 sui Paesi emergenti e in via di sviluppo, che hanno subìto le conseguenze del coronavirus non solo a livello sanitario e sociale ma anche e soprattutto a livello economico. La pandemia, infatti, accentua i problemi strutturali, mette sotto pressione le finanze pubbliche e rende ancora più evidente la necessità di avviare riforme e la dipendenza dai finanziamenti esteri. Il superamento della crisi pandemica e la ripresa dell'economia mondiale sono strettamente intrecciati. La situazione nei Paesi emergenti e in via di sviluppo rimane particolarmente tesa: i posti di lavoro calano e la povertà aumenta. </p><p>Anche per la Svizzera la crisi potrà dirsi superata solo quando la situazione tornerà a essere sotto controllo a livello globale. È quindi importante che anche Paesi partner come il Sudafrica o la Colombia si riprendano il più rapidamente possibile. Oltre a combattere la crisi, tuttavia, è necessario cogliere le opportunità che permettono di raggiungere gli obiettivi di sviluppo sostenibile dell'Agenda 2030. La cooperazione allo sviluppo economico della Svizzera e la collaborazione con partner bilaterali e multilaterali nonché con altri attori della Confederazione è funzionale a questo scopo. Promuovendo condizioni quadro di politica economica affidabili e iniziative private innovative nei suoi Paesi partner, la Svizzera rafforza la loro resilienza in tempi di crisi.</p><p> </p><p><a  href=\"https://www.newsd.admin.ch/newsd/message/attachments/70016.pdf\">Rapporto sulla politica economica esterna 2021</a></p>",
  "objectives": [
    {
      "number": 0,
      "resolutions": [

      ],
      "text": null
    },
    {
      "number": 1,
      "resolutions": [

      ],
      "text": "Decreto federale che approva la decisione n. 2/2021 del comitato misto commerciale Svizzera–Regno Unito sulla modifica dell’Accordo commerciale tra la Svizzera e il Regno Unito"
    },
    {
      "number": 2,
      "resolutions": [

      ],
      "text": "Decreto federale che approva le misure tariffali"
    }
  ],
  "proceedings": "<p><b>Comunicato stampa della commissione della politica estera del Consiglio nazionale del 01.02.2022</b></p><p>La CPE-N ha preso atto del rapporto del Consiglio federale sulla politica economica esterna 2021 comprendente messaggi concernenti accordi economici e il rapporto concernente le misure tariffali adottate nel 2021 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220008\">22.008</a>). Al riguardo è entrata in materia su due decreti federali, che ha accolto all'unanimità nella votazione sul complesso:</p><p>- Decreto federale che approva la decisione n. 2/2021 del comitato misto commerciale Svizzera-Regno Unito sulla modifica dell'Accordo commerciale tra la Svizzera e il Regno Unito;</p><p>- Decreto federale che approva le misure tariffali adottate nel 2021.</p><p>Durante il dibattito sul rapporto la Commissione ha discusso, fra l'altro, delle conseguenze economiche della pandemia di COVID-19, delle attività della Svizzera nell'ambito della cooperazione allo sviluppo e della politica di libero scambio. Si è inoltre confrontata sulle relazioni economiche con l'Unione europea: alcuni membri ritengono che occorra prevedere un piano di attuazione e di negoziati al fine di garantire la continuità della via bilaterale. Una proposta in tal senso è stata respinta con 13 voti contro 11.</p><p> </p><p><b>Informazioni</b></p><p>Florent Tripet, segretario della commissione, </p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione della politica estera (CPE)</a></p>",
  "title": null
}