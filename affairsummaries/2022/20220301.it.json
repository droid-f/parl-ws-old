{
  "id": 20220301,
  "updated": "2023-06-07T08:22:38Z",
  "formattedId": "22.301",
  "initialSituation": "<p>Conformemente all'articolo 160 capoverso 1 della Costituzione federale, il Cantone di Vaud esercita il diritto di iniziativa cantonale sottoponendo all'Assemblea federale l'iniziativa cantonale - Prolungamento del congedo di maternità in caso di ricovero prolungato della madre - e propone la revisione parziale della Legge federale sulle indennità di perdita di guadagno (LIPG), dell'Ordinanza sulle indennità di perdita di guadagno (OIPG) e del Codice delle obbligazioni (CO) secondo il seguente testo:</p><p>Art. 16c LIPG</p><p>3 In caso di degenza ospedaliera del neonato o della madre, la durata del versamento è prolungata di una durata equivalente a quella della degenza, ma al massimo di 56 giorni, se:</p><p>a. immediatamente dopo la nascita la madre o il neonato restano in ospedale per almeno due settimane consecutive; e</p><p>b. la madre fornisce la prova che al momento del parto prevedeva di riprendere un'attività lucrativa alla fine del congedo di maternità.</p><p>Art. 16d LIPG</p><p>2 In caso di degenza ospedaliera del neonato o della madre, il diritto all'indennità di maternità si estingue alla fine del prolungamento previsto dall'articolo 16c capoverso 3.</p><p>Art. 24 OIPG: Rubrica: Durata del versamento dell'indennità di maternità in caso di degenza ospedaliera prolungata del neonato o della madre (art. 16c cpv. 3 LIPG)</p><p>La prova che il neonato o la madre devono restare in ospedale per almeno due settimane consecutive immediatamente dopo la nascita deve essere fornita mediante un attestato medico.</p><p>Art. 329f CO</p><p>2 In caso di degenza ospedaliera del neonato o della madre, il congedo di maternità è prolungato in misura equivalente al prolungamento della durata del versamento dell'indennità di maternità.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2023-06-06T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p><b>Dibattito al Consiglio degli Stati, 06.06.2023</b></p><p>Non è dato seguito</p><p><b> </b></p><p>Notizia ATS</p><p><b>Parti difficili, neomamme non vanno penalizzate</b></p><p><b>Le puerpere non dovrebbero essere penalizzate da una lunga degenza in ospedale subito dopo un parto complicato. Lo chiede una mozione adottata oggi dal Consiglio degli Stati che propone una revisione del congedo e dell'indennità di maternità in questi casi.</b></p><p>Da inizio luglio 2021, le madri hanno diritto a una proroga dell'indennità di maternità se il neonato rimane in ospedale per un periodo prolungato. Tuttavia, non esistono regole per le mamme in caso di ricovero ospedaliero prolungato.</p><p>Le madri hanno diritto all'indennità di maternità dal giorno del parto. Se devono rimanere in ospedale per un lungo periodo a causa di complicazioni, la perdita di guadagno è coperta dall'indennità di maternità. Tuttavia, al momento non è possibile prorogare o sospendere questa prestazione. Ha la precedenza su qualsiasi altra indennità giornaliera da parte di altri regimi assicurativi. Quest'ultimi entrano in gioco solo quando il diritto all'indennità di maternità decade, cioè dopo 14 settimane, e la madre non è ancora in grado di lavorare.</p><p>La commissione propone di correggere questa situazione. Le regole da applicare alle neomamme dovrebbero essere simili a quelle applicate ai neonati in ospedale. Inoltre, il Consiglio federale dovrebbe esaminare la possibilità di sospendere l'indennità di maternità, pur mantenendo il diritto al versamento del salario.</p><p>Oltre ai ricoveri ospedalieri direttamente successivi al parto, è necessario prendere in considerazione anche altre situazioni, come il ricovero in seguito a un parto in casa.</p><p><b> </b></p><p><b>Informazioni</b></p><p>Boris Burri, segretario della commissione,</p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Iniziativa cantonale Vaud intesa a proporre una modifica della LIPG che permetta alle donne con gravi complicazioni dopo il parto di prolungare il loro congedo di maternità in proporzione alla durata della loro degenza ospedaliera"
}