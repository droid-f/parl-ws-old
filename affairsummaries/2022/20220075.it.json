{
  "id": 20220075,
  "updated": "2023-05-09T12:24:11Z",
  "description": "Messaggio del 9 dicembre 2022 concernente l’iniziativa popolare «Per la libertà e l’integrità fisica»",
  "formattedId": "22.075",
  "initialSituation": "<p><b>Comunicato stampa del Consiglio federale del 09.12.2022</b></p><p><b>Il Consiglio federale respinge l'iniziativa \"Per la libertà e l'integrità fisica\"</b></p><p><b>Il Consiglio federale propone al Parlamento di respingere l'iniziativa \"Per la libertà e l'integrità fisica\" senza presentare un controprogetto. Questa la decisione presa nella seduta del 9 dicembre 2022. I promotori dell'iniziativa intendono, mediante una modifica costituzionale, impedire l'introduzione di un obbligo vaccinale e, nel quadro delle misure di lotta alle malattie trasmissibili, una differenziazione delle persone in base allo stato vaccinale. Tuttavia, il testo dell'iniziativa si spinge ben oltre il tema della vaccinazione e chiede in generale che il diritto fondamentale all'integrità fisica e psichica possa essere limitato dallo Stato solo con il consenso della persona interessata. Ciò comporterebbe incertezze giuridiche in diversi ambiti della società, come per esempio in materia di perseguimento penale o di protezione dei minori e degli adulti. Inoltre, già oggi in Svizzera nessuno può essere obbligato a vaccinarsi contro la sua volontà.</b></p><p>I promotori dell'iniziativa intendono garantire che ogni persona in Svizzera possa decidere liberamente se farsi vaccinare o meno, senza subire pregiudizi sociali o professionali in caso di rifiuto. Tuttavia, il testo dell'iniziativa non contiene alcun riferimento esplicito alle vaccinazioni. L'iniziativa chiede in generale che qualsiasi intervento dello Stato nell'integrità fisica o psichica presupponga il consenso della persona interessata.L'iniziativa, perciò, riguarda soprattutto il monopolio statale nell'uso della forza (sistemi di polizia, di perseguimento penale, di esecuzione delle pene, militare, degli stranieri e dell'asilo ecc.). In caso di accettazione dell'iniziativa, la polizia non potrebbe arrestare più nessun sospettato e lo Stato non potrebbe espellere un delinquente straniero o ricondurre nel Paese di origine un richiedente l'asilo respinto in assenza del loro consenso. L'iniziativa si spinge quindi oltre il tema delle vaccinazioni.</p><p> </p><p>Diritto fondamentale alla libertà personale e requisito del consenso</p><p>Il diritto alla libertà personale, in particolare all'integrità fisica e psichica e alla libertà di movimento, è sancito nella Costituzione federale. In linea di principio, un intervento dello Stato nel diritto fondamentale necessita del consenso della persona interessata.Tuttavia, lo Stato può limitare questo diritto fondamentale a determinate condizioni, per esempio nel caso di misure della polizia, nel perseguimento penale o nell'ambito della protezione dei minori e degli adulti. Ciò è ammesso a condizione che esista una base legale, lo richieda un interesse pubblico o i diritti fondamentali di altre persone siano a rischio e le restrizioni imposte siano proporzionali allo scopo. In questi casi, la nuova disposizione costituzionale comporterebbe una grande incertezza giuridica poiché non sarebbe chiaro come le suddette condizioni di restrizione della libertà personale verrebbero interpretate e applicate dalle autorità amministrative e giudiziarie.</p><p> </p><p>Già oggi nessuno può essere vaccinato senza il suo consenso</p><p>Già oggi in Svizzera nessuno può essere obbligato a vaccinarsi contro la propria volontà. Ogni vaccinazione richiede il consenso della persona interessata.Ai fini della lotta alle epidemie, la legge sulle epidemie prevede la possibilità che i Cantoni o il Consiglio federale dichiarino obbligatoria una vaccinazione per determinati gruppi di persone e per un periodo di tempo limitato, se esiste un pericolo considerevole e se la popolazione non può essere protetta con altre misure. Chi rifiuta di sottoporsi a una vaccinazione può subire alcune conseguenze sociali o professionali, come il trasferimento in un altro reparto ospedaliero nel caso dei professionisti della salute. Un tale regime di vaccinazione rilasciato dalle autorità non è stato finora adottato a livello federale, né durante la pandemia H1N1 nel 2009, né durante quella di COVID-19.Nella votazione sulla legge sulle epidemie del 2013, l'elettorato si era già chiaramente espresso favorevole alla possibilità di un regime di vaccinazione obbligatoria limitato. Il Consiglio federale ritiene inoltre adeguato che nel contesto della lotta alla pandemia le persone senza certificato vaccinale o immunitario possano incontrare alcune limitazioni della partecipazione alla vita pubblica, se ciò permette di evitare misure più drastiche come le chiusure. Il Consiglio federale propone al Parlamento di sottoporre l'iniziativa popolare al voto del Popolo e dei Cantoni, senza controprogetto diretto o indiretto e con la raccomandazione di respingerla.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 9 dicembre 2022 concernente l’iniziativa popolare «Per la libertà e l’integrità fisica»"
    },
    {
      "number": 1,
      "resolutions": [

      ],
      "text": "Decreto federale concernente l’iniziativa popolare «Per la libertà e l’integrità fisica»"
    },
    {
      "number": 2,
      "resolutions": [

      ],
      "text": "Decreto federale ... (Titolo segue) (Disgeno della mignoranza I Addor della CAG-N del 27.04.2023)"
    }
  ],
  "proceedings": "<p>Corapporto della Commissione sicurezza sociale e della sanità del Consiglio nazionale </p><p><b>Comunicato stampa della commissione sicurezza sociale e della sanità del Consiglio nazionale del 24.03.2023</b></p><p>La Commissione ha anche trattato l'iniziativa popolare \"Per la libertà e l'integrità fisica\"(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220075\">22.075</a>) nell'ambito di un corapporto all'attenzione della Commissione degli affari giuridici del Consiglio nazionale. Con 19 voti contro 3 e 2 astensioni propone, come il Consiglio federale, di raccomandare a Popolo e Cantoni di respingere l'iniziativa popolare. La Commissione considera infatti che l'iniziativa sia di portata troppo ampia e teme un'incertezza del diritto. Inoltre, con 18 voti contro 6, ha respinto una proposta che invitava la Commissione competente a elaborare un controprogetto indiretto con cui riprendere la richiesta principale dell'iniziativa, ossia impedire legalmente l'obbligo vaccinale.</p><p><b> </b></p><p><b>Informazioni</b></p><p>Boris Burri, segretario della commissione, </p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p><p> </p><p><b>Comunicato stampa della commissione degli affari giuridici del Consiglio nazionale del 28.04.2023</b></p><p>Dopo aver ascoltato il comitato d'iniziativa durante la sua ultima seduta, la Commissione si è occupata del contenuto dell'iniziativa popolare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220075\">22.075</a> (\"Per la libertà e l'integrità fisica\"), con cui si chiede di sancire nella Costituzione che gli interventi nell'integrità fisica o psichica di una persona avvengano solo con il consenso di quest'ultima e che in caso di rifiuto la persona interessata non possa essere punita né subire pregiudizi sociali o professionali. Nata nel contesto delle prime due ondate di pandemia di COVID-19 e dello sviluppo dei vaccini, l'iniziativa intende prevenire qualsiasi obbligo vaccinale \"diretto o indiretto\". La Commissione ritiene che la sua formulazione sia troppo generica e avrebbe conseguenze indesiderate su numerosi aspetti sociali e politici, a partire dalla coercizione di polizia fino all'esecuzione delle pene o al prelievo di DNA. Per questo motivo la Commissione propone alla sua Camera, con 17 voti contro 6, di raccomandare al Popolo e ai Cantoni di respingere l'iniziativa popolare e, con 16 voti contro 7, decide di non opporvi un controprogetto. Una minoranza della Commissione difende l'obiettivo dell'iniziativa ma privilegia la via del controprogetto diretto o indiretto. </p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "«Per la libertà e l’integrità fisica». Iniziativa popolare"
}