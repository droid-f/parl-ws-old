{
  "id": 20220083,
  "updated": "2023-04-03T07:28:41Z",
  "description": "Messaggio del 9 dicembre 2022 sull’introduzione di un freno alla regolamentazione (modifica dell’art. 159 cpv. 3 della Costituzione federale e modifica della legge sul Parlamento)",
  "formattedId": "22.083",
  "initialSituation": "<p><b>Comunicato stampa del Consiglio federale del 09.12.2022</b></p><p><b>Il Consiglio federale vuole ridurre l'onere amministrativo a carico delle imprese</b></p><p><b>Il Consiglio federale vuole ridurre l'onere normativo a carico delle imprese. Allo stesso tempo, desidera promuovere ed espandere ulteriormente la digitalizzazione dei servizi delle autorità. Il 9 dicembre 2022 ha adottato il messaggio relativo a una legge sullo sgravio delle imprese. Inoltre l'Esecutivo, pur respingendo l'idea di un un freno alla regolamentazione, ha ugualmente adottato il messaggio sulla sua introduzione. Con ciò il Consiglio federale adempie a un mandato del Parlamento.</b></p><p>Una normativa efficiente e misurata è fondamentale per garantire l'attrattiva delle condizioni quadro della piazza economica. Con la legge sullo sgravio delle imprese (LSgrI), che mira in particolare a promuovere la digitalizzazione dei servizi delle autorità a disposizione delle imprese sulla piattaforma elettronica centrale \"Easygov\", il Consiglio federale propone una serie di misure specifiche volte allo sgravio amministrativo. Con il messaggio relativo alla LSgrI, il Consiglio federale adempie al mandato parlamentare espresso con la mozione 16.3388 Sollberger.</p><p>Anche l'introduzione di un freno alla regolamentazione ha l'obiettivo di contenere l'onere normativo a carico delle imprese. Stando al mandato parlamentare, in futuro una normativa che implica costi notevoli per le imprese dovrà ottenere una maggioranza qualificata in Parlamento, aspetto che rende necessaria una modifica costituzionale. Fin dall'inizio, il Consiglio federale ha guardato con occhio critico questo strumento, che è stato oggetto di controversie anche in fase di consultazione. Tuttavia, il 4 marzo 2022 ha deciso di redigere un messaggio e di adempiere al mandato parlamentare (mozione 16.3360 PLR-Gruppo liberale radicale), rinunciando a chiedere l'approvazione del disegno di legge.</p><p> </p><p>Il Consiglio federale propone una legge sullo sgravio delle imprese</p><p>L'ancoraggio giuridico di principi e di obblighi di verifica intende contribuire a garantire che la nuova normativa venga concepita in modo efficiente e snello, soprattutto per le piccole e medie imprese. Sarà inoltre garantita una maggiore trasparenza in termini di costi normativi a carico delle imprese, che potranno quindi essere inclusi nelle basi decisionali del Consiglio federale e del Parlamento. La normativa già in vigore dovrà essere verificata, andando a indagare in modo mirato il suo potenziale di sgravio attraverso studi settoriali. Nel complesso, l'Amministrazione federale dovrà identificare e sfruttare in modo più coerente le possibilità di sgravio previste dalla normativa esistente e da quella nuova.</p><p>Anche processi elettronici efficienti che permettono la comunicazione tra imprese e autorità rientrano tra le possibilità di sgravio diretto delle aziende. Le disposizioni relative a una piattaforma elettronica centralizzata per servizi delle autorità destinati alle imprese consentono di offrire uno sportello unico (one stop shop) a livello nazionale. Le autorità saranno obbligate a rendere accessibili alle imprese attraverso la piattaforma elettronica centralizzata i servizi legati all'esecuzione del diritto federale. Le imprese potranno gestire tutti i servizi delle autorità attraverso un unico account. Tutti i processi diventeranno così più rapidi, efficienti e intuitivi.</p><p>Il disegno di legge nel suo complesso e le singole misure hanno ricevuto un ampio consenso in fase di consultazione. La stragrande maggioranza dei partecipanti vede la necessità di intervenire per intensificare l'impegno volto allo sgravio delle imprese.</p><p> </p><p>Consiglio federale: freno alla regolamentazione poco adeguato</p><p>Secondo il messaggio sul freno alla regolamentazione, per ridurre l'aumento dei costi normativi a carico delle imprese gli atti legislativi che comportano un onere considerevole dovranno ottenere una maggioranza qualificata in Parlamento. Vengono proposti due valori soglia, ossia più di 10 000 aziende interessate dall'aumento dei costi normativi o un aumento complessivo di più di 100 milioni di franchi di tali costi per tutte le aziende su un periodo di dieci anni. Questo secondo valore soglia implica che anche gli atti legislativi che riguardano meno di 10 000 imprese, ma che sono comunque associati a costi normativi complessivamente elevati, sono soggetti al freno alla regolamentazione.</p><p>Durante la consultazione, i sostenitori hanno sottolineato il fatto che questo strumento potrebbe attirare la necessaria attenzione da parte dell'Amministrazione federale e del Parlamento sull'onere a carico delle imprese. Gli oppositori hanno invece criticato in particolare il trattamento preferenziale degli interessi delle imprese associato a questo strumento nel processo legislativo, mettendo in luce le possibili difficoltà di applicazione. Anche per il Consiglio federale gli aspetti critici sono preponderanti. La mancata approvazione della legge si deve in particolare agli effetti collaterali di politica nazionale che ne derivano, non giustificati da un effettivo sgravio delle imprese.</p><p>Un simile effetto di sgravio può infatti essere ottenuto anche grazie alla LSgrI e quindi senza restrizioni da parte del Parlamento.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 9 dicembre 2022 sull’introduzione di un freno alla regolamentazione (modifica dell’art. 159 cpv. 3 della Costituzione federale e modifica della legge sul Parlamento)"
    },
    {
      "number": 1,
      "resolutions": [

      ],
      "text": "Legge federale sull’Assemblea federale (Legge sul Parlamento, LParl) (Freno alla regolamentazione)"
    },
    {
      "number": 2,
      "resolutions": [

      ],
      "text": "Decreto federale che introduce un freno alla regolamentazione"
    }
  ],
  "proceedings": "<p><b>Comunicato stampa della commissione delle istituzioni politiche del Consiglio degli Stati del 31.03.2023</b></p><p><b>La Commissione delle istituzioni politiche del Consiglio degli Stati (CIP-S) si pronuncia in modo chiaro contro una modifica costituzionale secondo la quale le regolamentazioni che comportano costi elevati per le imprese dovranno ottenere la maggioranza qualificata in Parlamento.</b></p><p>Il Consiglio federale ha sottoposto all'Assemblea federale, in adempimento di una mozione, un progetto concernente l'introduzione di un freno alla regolamentazione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220083\">22.083</a>). L'articolo 159 della Costituzione federale dovrebbe essere modificato in modo che, analogamente al \"freno alle spese\", gli atti legislativi che hanno notevoli ricadute per le imprese debbano essere approvati dalla maggioranza dei membri di ciascuna Camera. I dettagli di questo freno alla regolamentazione dovrebbero essere disciplinati nella legge sul Parlamento. La CIP-S si è pronunciata con 6 voti contro 0 e 3 astensioni contro l'entrata in materia.</p><p>La CIP-S ritiene che un tale freno alla regolamentazione sia discutibile sotto il profilo democratico e istituzionale. In effetti, il Parlamento si troverebbe a emanare leggi con soglie di maggioranza diverse. Una determinata cerchia di destinatari di atti normativi del Parlamento - le imprese - sarebbe privilegiata rispetto ad altre cerchie di destinatari - ad esempio i contribuenti. Al lato pratico, non sarebbe inoltre facile stimare con precisione i costi di una regolamentazione. La decisione se richiedere o no per l'approvazione di un dato atto normativo una maggioranza qualificata sarebbe adottata in ultima analisi a livello politico. Il Parlamento non dovrebbe lasciarsi intralciare da regole procedurali poco efficaci, ma - come il Consiglio federale - assumersi le proprie responsabilità ed esaminare attentamente le regolamentazioni previste per valutarne gli effetti.</p><p>In linea di principio, la Commissione considera positivi gli sforzi profusi per sgravare le imprese dagli oneri derivanti dalle regolamentazioni. Ritiene più opportuno l'approccio seguito con il disegno di legge sullo sgravio delle imprese (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220082\">22.082</a>), attualmente esaminato dalla Commissione dell'economia e dei tributi.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Introduzione di un freno alla regolamentazione"
}