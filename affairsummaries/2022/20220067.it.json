{
  "id": 20220067,
  "updated": "2023-06-06T07:42:32Z",
  "description": "Messaggio del 19 ottobre 2022  relativo alla modifica della legge federale sugli stranieri e la loro integrazione (Ammissione agevolata di stranieri con un di-ploma universitario svizzero)",
  "formattedId": "22.067",
  "initialSituation": "<p><b>Comunicato stampa del Consiglio federale del 19.10.2022</b></p><p><b>Accesso mirato al mercato del lavoro dei cittadini di Stati terzi con diploma universitario svizzero</b></p><p><b>Chiunque consegua un diploma di master o un dottorato in un settore con penuria di specialisti deve poter rimanere e lavorare in Svizzera anche se proveniente da uno Stato terzo. Si tratta di un gruppo numericamente ristretto. Lo ha deciso il Consiglio federale nella seduta del 19 ottobre 2022. Il messaggio concernente la modifica della legge sugli stranieri e la loro integrazione (LStrI), trae origine da una richiesta del Parlamento, che ora discuterà il progetto.</b></p><p>Con la mozione \"Gli specialisti formati a caro prezzo in Svizzera devono poter lavorare nel nostro Paese\" (17.3067 Marcel Dobler), il Parlamento chiede una deroga ai contingenti per la manodopera proveniente dai Paesi al di fuori dell'Unione europea e dai Paesi AELS. Per l'ammissione al mondo del lavoro, s'intendono esentare dai contingenti i cittadini di Stati terzi che si sono formati alle università e ai Politecnici federali (titolari di un master o un dottorato) nei settori con comprovata penuria di specialisti.</p><p> </p><p>Nell'interesse della piazza economica svizzera</p><p>Nel quadro dell'ammissione al mercato del lavoro, la deroga ai contingenti a favore degli stranieri con un diploma universitario si applica solo se l'attività lucrativa da esercitare riveste un alto interesse scientifico o economico. Già secondo il diritto vigente, per le persone che soddisfano queste condizioni non si applica la regola della priorità dei lavoratori indigeni e dei cittadini dell'UE/AELS. </p><p>La proposta di modifica della normativa coincide con gli interessi della piazza economica svizzera. Le persone in questione si sono formate nelle nostre istituzioni accademiche e di norma sono già ben integrate nella società svizzera. Si tratta di un gruppo numericamente ristretto, approssimativamente 200-300 persone all'anno. </p>",
  "objectives": [
    {
      "number": 0,
      "resolutions": [

      ],
      "text": "Messaggio del 19 ottobre 2022  relativo alla modifica della legge federale sugli stranieri e la loro integrazione (Ammissione agevolata di stranieri con un di-ploma universitario svizzero)"
    },
    {
      "number": 1,
      "resolutions": [
        {
          "council": 1,
          "date": "2023-03-16T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2023-06-05T00:00:00Z",
          "text": "Rinvio alla Commissione"
        }
      ],
      "text": "Legge federale sugli stranieri e la loro integrazione (LStrI) (Ammissione agevolata di stranieri con diploma universitario svizzero)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 16.03.2023</b></p><p><b>penuria specialisti, agevolare stranieri formati in Svizzera</b></p><p><b>Chiunque consegua un diploma svizzero di qualsiasi livello terziario in un settore con penuria di specialisti deve poter rimanere e lavorare nella Confederazione, anche se proveniente da uno Stato terzo. Lo ha stabilito oggi il Consiglio nazionale, accettando, per 135 voti a 51 (tre astensioni), la revisione della legge sugli stranieri e la loro integrazione. Il disegno governativo iniziale prevedeva questa possibilità solo per chi è in possesso di un titolo universitario.</b></p><p>Il progetto del Consiglio federale deriva da una mozione approvata dal Parlamento, che domandava una deroga ai contingenti per la manodopera proveniente dai Paesi al di fuori dell'Ue e dell'Associazione europea di libero scambio (AELS). La modifica normativa strizza l'occhio agli interessi della piazza economica, trattenendo in Svizzera persone che di norma, essendosi formate nelle istituzioni accademiche elvetiche, sono già ben integrate.</p><p>Per l'ammissione al mondo del lavoro, l'esecutivo intendeva esentare dai contingenti i cittadini di Stati terzi che hanno terminato gli studi (bachelor, master e dottorati) in un'università o in un Politecnico federale. Seguendo il parere della sua commissione preparatoria, il plenum ha però deciso di allargare il campo a tutto il livello d'istruzione terziario.</p><p>L'agevolazione va estesa ai master of advanced studies, agli attestati professionali federali, ai diplomi federali e ai diplomi delle scuole specializzate superiori, ha snocciolato il relatore commissionale Marco Romano (Centro/TI). Inclusi anche i postdottorandi.</p><p>\"Se fossero solo le università a offrire prospettive di impiego post laurea, si andrebbe a creare un discutibile svantaggio per gli altri percorsi di studi\", ha sottolineato il deputato di Mendrisio. Contrari invece i parlamentari democentristi: \"Oggi si conferma quello che diciamo da anni, ossia che stiamo subendo gli effetti di un'immigrazione di massa. E ora, al posto che promuoverne una di qualità, si vuole inserire un ulteriore incentivo\", ha protestato Piero Marchesi (UDC/TI). Il Nazionale ha però seguito ampiamente la maggioranza su questo punto.</p><p>La Camera del popolo ha poi ritoccato il disegno precisando che la deroga ai contingenti non si applica solo se l'attività lucrativa da esercitare riveste un elevato interesse scientifico o economico, bensì pure se si tratta di un impiego remunerato qualificato legato alla propria formazione.</p><p> </p><p>Notizia ATS</p><p><b>Dibattito al Consiglio degli Stati, 05.06.2023</b></p><p><b>Stranieri \"laureati\", ammissione agevolata va approfondita</b></p><p><b>Nonostante i timori di anticostituzionalità, vale la pena esaminare la possibilità di modificare la legge sugli stranieri per consentire l'ammissione agevolata in Svizzera di stranieri provenienti da uno Stato terzo in possesso di un diploma universitario rilasciato da un ateneo elvetico.</b></p><p>Contrariamente alla raccomandazione contraria della commissione preparatoria, il Consiglio degli Stati è entrato oggi in materia per 24 voti a 20 su un progetto di legge del governo, frutto di una mozione, già accolto dal Nazionale lo scorso marzo.</p><p>Per l'occasione, la Camera del popolo era andata più lontano rispetto al disegno di legge preparato dal Governo: aveva infatti stabilito che chiunque consegua un diploma svizzero di qualsiasi livello terziario in un settore con penuria di specialisti deve poter rimanere e lavorare nella Confederazione.</p><p>La mozione domandava una deroga ai contingenti per la manodopera proveniente dai Paesi al di fuori dell'Ue e dell'Associazione europea di libero scambio (AELS). La modifica normativa strizza l'occhio agli interessi della piazza economica, trattenendo in Svizzera persone che di norma, essendosi formate nelle istituzioni accademiche elvetiche, sono già ben integrate.</p><p>Ed è proprio su questo aspetto che una minoranza, uscita vincente dal voto, ha insistito nel corso del dibattito. Lisa Mazzone (Verdi/GE) ha parlato dell'acuta carenza in Svizzera di specialisti denunciata dagli imprenditori, un aspetto ripreso da Ruedi Noser (PLR/ZH), egli stesso imprenditore, secondo cui bisognerebbe fare un'eccezione per persone già ben integrate da noi di cui la nostra economia e il mondo della ricerca hanno estremamente bisogno.</p><p>La consigliera federale Elisabeth Baume-Schneider ha sottolineato che non si tratta di aprire le porte a tutti, bensì a un numero ristretto di persone: i potenziali fruitori di una simile eccezione sarebbero da 400 a 500 all'anno, ha spiegato la \"ministra\" di giustizia e polizia. La legge sugli stranieri contempla già eccezioni ai contingenti e ai tetti massimi contenuta nell'articoli 121 della Costituzione federale frutto dell'iniziativa UDC contro l'immigrazione di massa, ha poi aggiunto. Anche per Daniel Josistch (PS/ZH), la soluzione proposta dal governo è conforme alla Costituzione.</p><p>Un'opinione non condivisa da Philippe Bauer (PLR/NE) e Daniel Fässler (Centro/AI), secondo cui l'articolo 121a adottato nel 2014 esige che il numero di permessi di dimora per stranieri in Svizzera sia limitato da tetti massimi annuali e contingenti annuali senza eccezioni.</p><p>Oltre a ciò, ha fatto notare a nome della commissione, Andrea Caroni (PLR/AR), non vi è necessità di agire, poiché i contingenti esistenti non vengono nemmeno tutti utilizzati. A detta del \"senatore\" appenzellese, un'eccezione come quella prevista dal disegno di legge governativo creerebbe una categoria di cittadini di Stati terzi non soggetti alle regole previste dalla Costituzione federale.</p><p>Al voto, come accennato, la minoranza l'ha spuntata obbligando al commissione ad esaminare il progetto di legge governativo.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Legge federale sugli stranieri e la loro integrazione. Ammissione agevolata di stranieri con un di-ploma universitario svizzero"
}