{
  "id": 20220067,
  "updated": "2023-06-06T07:42:32Z",
  "description": "Messaggio del 19 ottobre 2022  relativo alla modifica della legge federale sugli stranieri e la loro integrazione (Ammissione agevolata di stranieri con un di-ploma universitario svizzero)",
  "formattedId": "22.067",
  "initialSituation": "<p><b>Comunicato stampa del Consiglio federale del 19.10.2022</b></p><p><b>Accesso mirato al mercato del lavoro dei cittadini di Stati terzi con diploma universitario svizzero</b></p><p><b>Chiunque consegua un diploma di master o un dottorato in un settore con penuria di specialisti deve poter rimanere e lavorare in Svizzera anche se proveniente da uno Stato terzo. Si tratta di un gruppo numericamente ristretto. Lo ha deciso il Consiglio federale nella seduta del 19 ottobre 2022. Il messaggio concernente la modifica della legge sugli stranieri e la loro integrazione (LStrI), trae origine da una richiesta del Parlamento, che ora discuterà il progetto.</b></p><p>Con la mozione \"Gli specialisti formati a caro prezzo in Svizzera devono poter lavorare nel nostro Paese\" (17.3067 Marcel Dobler), il Parlamento chiede una deroga ai contingenti per la manodopera proveniente dai Paesi al di fuori dell'Unione europea e dai Paesi AELS. Per l'ammissione al mondo del lavoro, s'intendono esentare dai contingenti i cittadini di Stati terzi che si sono formati alle università e ai Politecnici federali (titolari di un master o un dottorato) nei settori con comprovata penuria di specialisti.</p><p> </p><p>Nell'interesse della piazza economica svizzera</p><p>Nel quadro dell'ammissione al mercato del lavoro, la deroga ai contingenti a favore degli stranieri con un diploma universitario si applica solo se l'attività lucrativa da esercitare riveste un alto interesse scientifico o economico. Già secondo il diritto vigente, per le persone che soddisfano queste condizioni non si applica la regola della priorità dei lavoratori indigeni e dei cittadini dell'UE/AELS. </p><p>La proposta di modifica della normativa coincide con gli interessi della piazza economica svizzera. Le persone in questione si sono formate nelle nostre istituzioni accademiche e di norma sono già ben integrate nella società svizzera. Si tratta di un gruppo numericamente ristretto, approssimativamente 200-300 persone all'anno. </p>",
  "objectives": [
    {
      "number": 0,
      "resolutions": [

      ],
      "text": "Messaggio del 19 ottobre 2022  relativo alla modifica della legge federale sugli stranieri e la loro integrazione (Ammissione agevolata di stranieri con un di-ploma universitario svizzero)"
    },
    {
      "number": 1,
      "resolutions": [
        {
          "council": 1,
          "date": "2023-03-16T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2023-06-05T00:00:00Z",
          "text": "Rinvio alla Commissione"
        }
      ],
      "text": "Legge federale sugli stranieri e la loro integrazione (LStrI) (Ammissione agevolata di stranieri con diploma universitario svizzero)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 16.03.2023</b></p><p><b>penuria specialisti, agevolare stranieri formati in Svizzera</b></p><p><b>Chiunque consegua un diploma svizzero di qualsiasi livello terziario in un settore con penuria di specialisti deve poter rimanere e lavorare nella Confederazione, anche se proveniente da uno Stato terzo. Lo ha stabilito oggi il Consiglio nazionale, accettando, per 135 voti a 51 (tre astensioni), la revisione della legge sugli stranieri e la loro integrazione. Il disegno governativo iniziale prevedeva questa possibilità solo per chi è in possesso di un titolo universitario.</b></p><p>Il progetto del Consiglio federale deriva da una mozione approvata dal Parlamento, che domandava una deroga ai contingenti per la manodopera proveniente dai Paesi al di fuori dell'Ue e dell'Associazione europea di libero scambio (AELS). La modifica normativa strizza l'occhio agli interessi della piazza economica, trattenendo in Svizzera persone che di norma, essendosi formate nelle istituzioni accademiche elvetiche, sono già ben integrate.</p><p>Per l'ammissione al mondo del lavoro, l'esecutivo intendeva esentare dai contingenti i cittadini di Stati terzi che hanno terminato gli studi (bachelor, master e dottorati) in un'università o in un Politecnico federale. Seguendo il parere della sua commissione preparatoria, il plenum ha però deciso di allargare il campo a tutto il livello d'istruzione terziario.</p><p>L'agevolazione va estesa ai master of advanced studies, agli attestati professionali federali, ai diplomi federali e ai diplomi delle scuole specializzate superiori, ha snocciolato il relatore commissionale Marco Romano (Centro/TI). Inclusi anche i postdottorandi.</p><p>\"Se fossero solo le università a offrire prospettive di impiego post laurea, si andrebbe a creare un discutibile svantaggio per gli altri percorsi di studi\", ha sottolineato il deputato di Mendrisio. Contrari invece i parlamentari democentristi: \"Oggi si conferma quello che diciamo da anni, ossia che stiamo subendo gli effetti di un'immigrazione di massa. E ora, al posto che promuoverne una di qualità, si vuole inserire un ulteriore incentivo\", ha protestato Piero Marchesi (UDC/TI). Il Nazionale ha però seguito ampiamente la maggioranza su questo punto.</p><p>La Camera del popolo ha poi ritoccato il disegno precisando che la deroga ai contingenti non si applica solo se l'attività lucrativa da esercitare riveste un elevato interesse scientifico o economico, bensì pure se si tratta di un impiego remunerato qualificato legato alla propria formazione.</p><p> </p><p><b>Comunicato stampa della commissione delle istituzioni politiche del Consiglio degli Stati del 26.04.2023</b></p><p>Con 8 voti contro 3 e un'astensione la Commissione delle istituzioni politiche del Consiglio degli Stati (CIP-S) non è entrata in materia sul progetto <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220067\">22.067</a>, che prevede un'ammissione agevolata di stranieri con un diploma universitario svizzero</p><p>Adottato dal Consiglio federale in seguito alla trasmissione di una mozione del Parlamento, questo progetto di modifica della legge sugli stranieri e la loro integrazione mira a facilitare l'ammissione al mercato del lavoro dei cittadini di Stati terzi diplomati in una scuola universitaria svizzera, onde ovviare alla penuria di manodopera specializzata. In occasione della sessione di primavera 2023 il Consiglio nazionale ha esteso questa ammissione agevolata a tutti i titolari di un diploma di livello terziario svizzero, compresi i brevetti e i diplomi federali, nonché ai post-dottorandi.</p><p>Esaminato questo progetto, la CIP-S ritiene, da un lato, che non vi sia necessità di agire, poiché le autorizzazioni necessarie possono essere ottenute nell'ambito dei contingenti esistenti. Dall'altro, reputa il progetto nel suo insieme contrario all'articolo 121a della Costituzione. Adottato nel 2014 dal Popolo e dai Cantoni, questo articolo costituzionale esige che il numero di permessi di dimora per stranieri in Svizzera sia limitato da tetti massimi annuali e contingenti annuali. Il progetto in questione creerebbe dunque una categoria di cittadini di Stati terzi non soggetti a contingenti. La Commissione propone pertanto alla propria Camera di non entrare in materia sul progetto.</p><p>Una minoranza desidera entrare in materia. Essa ritiene che questo progetto costituirebbe una risposta alla penuria di manodopera constatata in taluni settori e sottolinea peraltro che il Parlamento stesso ha introdotto altre eccezioni all'esigenza di contingentamento prevista dalla Costituzione.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Legge federale sugli stranieri e la loro integrazione. Ammissione agevolata di stranieri con un di-ploma universitario svizzero"
}