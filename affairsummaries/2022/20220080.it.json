{
  "id": 20220080,
  "updated": "2023-05-30T19:48:40Z",
  "description": "Messaggio del 2 dicembre 2022 concernente la modifica della legge sui lavoratori distaccati",
  "formattedId": "22.080",
  "initialSituation": "<p><b>Comunicato stampa del Consiglio federale del 02.12.2022</b></p><p><b>Il Consiglio federale adotta il messaggio concernente la modifica della legge sui lavoratori distaccati</b></p><p><b>Il 2 dicembre 2022 il Consiglio federale ha adottato il messaggio e il disegno di legge concernenti la revisione parziale della legge sui lavoratori distaccati. In questo modo si intende creare una base legale in materia di protezione dei dati per la piattaforma di comunicazione elettronica tra gli organi d'esecuzione delle misure collaterali alla libera circolazione delle persone.</b></p><p>Per promuovere un'esecuzione efficace ed efficiente delle misure collaterali e della legge sui lavoratori distaccati la Confederazione mette a disposizione degli organi competenti una piattaforma per la comunicazione elettronica. Gli organi d'esecuzione cantonali e paritetici possono scambiarsi, tramite questa piattaforma, le informazioni necessarie per il controllo e l'eventuale sanzione delle aziende che distaccano lavoratori e dei prestatori di servizi europei indipendenti. In Svizzera fin dall'inizio i controlli nell'ambito dell'esecuzione delle misure collaterali si basano su un sistema duale. Le informazioni raccolte durante i controlli vengono divulgate o trasmesse già oggi fra gli organi competenti. In conformità con la revisione della legge sulla protezione dei dati, la base per la nuova piattaforma e la trasmissione elettronica deve essere sancita nella legge.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 2 dicembre 2022 concernente la modifica della legge sui lavoratori distaccati"
    },
    {
      "number": 1,
      "resolutions": [
        {
          "council": 2,
          "date": "2023-03-06T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2023-05-30T00:00:00Z",
          "text": "Adesione"
        }
      ],
      "text": "Loi fédérale sur les mesures d’accompagnement applicables aux travailleurs détachés et aux contrôles des salaires minimaux prévus par les contrats-types de travail (Loi sur les travailleurs détachés, LDét)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 06.03.2023</b></p><p><b>Lavoratori distaccati, base legale in materia protezione dati</b></p><p><b>Occorre creare una base legale in materia di protezione dei dati per la piattaforma di comunicazione elettronica tra gli organi d'esecuzione delle misure di accompagnamento alla libera circolazione. È quanto prevede una revisione della legge sui lavoratori distaccati approvata all'unanimità oggi dal Consiglio degli Stati. Il dossier va al Nazionale.</b></p><p>Per promuovere un'attuazione efficace ed efficiente delle misure collaterali e della legge la Confederazione intende mettere a disposizione degli organi competenti una piattaforma per l'informazione elettronica.</p><p>Gli organi d'esecuzione cantonali e paritetici potranno quindi scambiarsi, tramite questa piattaforma, le comunicazioni necessarie per il controllo e l'eventuale sanzione delle aziende che distaccano lavoratori e dei prestatori di servizi europei indipendenti.</p><p>In Svizzera, fin dall'inizio, i controlli nell'ambito dell'attuazione delle misure di accompagnamento si basano su un sistema duale. Le informazioni raccolte durante i controlli vengono divulgate o trasmesse già oggi fra gli organi competenti. In conformità con la revisione della legge sulla protezione dei dati, la base per la nuova piattaforma e la trasmissione elettronica deve essere sancita nella legge.</p><p> </p><p>Notizia ATS</p><p><b>Dibattito al Consiglio nazionale, 30.05.2023</b></p><p><b>CN: lavoratori distaccati, base legale protezione dati piattaforma</b></p><p><b>Creare una base legale per la protezione dei dati nella piattaforma di comunicazione elettronica tra gli organi d'esecuzione delle misure di accompagnamento alla libera circolazione. È l'obiettivo di una revisione della legge sui lavoratori distaccati approvata oggi all'unanimità dal Consiglio Nazionale. Il dossier è pronto per le votazioni finali.</b></p><p>Il nuovo dispositivo digitale permetterà uno scambio delle comunicazioni necessarie per il controllo e l'eventuale sanzione delle aziende che distaccano lavoratori e dei prestatori di servizi europei indipendenti.</p><p>Sulla scia della digitalizzazione, questa piattaforma è una necessità, ha sostenuto Fabio Regazzi (Centro/TI), a nome della commissione preparatoria. Si tratta di definire le interfaccia utilizzabili dagli organi di esecuzione, ha proseguito, precisando che la nuova piattaforma dovrebbe ridurre l'onere di lavoro e gli errori.</p><p>In Svizzera i controlli nell'ambito dell'attuazione delle misure di accompagnamento si basano su un sistema duale. Le informazioni raccolte durante i controlli vengono divulgate o trasmesse già oggi fra gli organi competenti. In conformità con la revisione della legge sulla protezione dei dati, la base per la nuova piattaforma e la trasmissione elettronica deve essere sancita nella legge.</p>",
  "title": "Legge sui lavoratori distaccati. Revisione"
}