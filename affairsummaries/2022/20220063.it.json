{
  "id": 20220063,
  "updated": "2022-10-18T16:09:05Z",
  "description": "Rapporto complementare del 7 settembre 2022 al rapporto sulla politica di sicurezza 2021 relativo alle conseguenze della guerra in Ucraina",
  "formattedId": "22.063",
  "initialSituation": "<p><b>Comunicato stampa del Consiglio federale del 07.09.2022</b></p><p><b>Politica di sicurezza: rafforzamento della cooperazione internazionale nel rispetto della neutralità</b></p><p><b>La guerra in Ucraina avrà ripercussioni a lungo termine sulla sicurezza dell'Europa e non solo. Il Consiglio federale vuole pertanto - nel rispetto della neutralità - orientare la politica di sicurezza e di difesa della Svizzera in modo più coerente rispetto al passato alla cooperazione internazionale. Si intende inoltre accelerare la modernizzazione delle capacità e dei mezzi dell'esercito. A questa conclusione giunge un rapporto complementare al Rapporto sulla politica di sicurezza 2021, adottato dal Consiglio federale nella sua seduta del 7 settembre 2022.</b></p><p>Con l'attacco militare all'Ucraina la Russia ha distrutto le basi per un ordinamento di pace in Europa fondato su regole. Il Consiglio federale ha pertanto voluto effettuare al più presto un'analisi della guerra e delle sue conseguenze e pubblicarla quale complemento al Rapporto sulla politica di sicurezza del 2021.</p><p> </p><p>Cooperazione internazionale rafforzata per una maggiore sicurezza</p><p>La guerra in Ucraina ha confermato e concretizzato la crescente minaccia rappresentata dai conflitti ibridi, che includono la disinformazione e l'influenza, i ciberattacchi, le covert operations e anche il conflitto armato. Le forze armate europee saranno nuovamente più orientate alla dissuasione e alla difesa da un attacco militare e alla guerra convenzionale. La guerra ha anche generato una nuova dinamica nella cooperazione in materia di politica di sicurezza e di difesa.Il rapporto giunge alla conclusione che è nell'interesse della Svizzera orientare la propria politica di sicurezza e di difesa alla cooperazione internazionale in modo più coerente rispetto al passato. Il rapporto illustra le possibilità di ampliamento della cooperazione in materia di politica di sicurezza e di difesa in Europa, in concreto: con la NATO e l'UE. Tali possibilità devono essere utilizzate, nel rispetto della neutralità, per rafforzare la propria capacità di difesa. Ciò include, ad esempio, una maggiore partecipazione a esercitazioni, un ampliamento della capacità di cooperazione militare a settori importanti per la difesa, un'intensificazione dello statuto di partenariato presso la NATO o una partecipazione dell'esercito a formazioni dell'UE quali l'EU Rapid Deployment Capacity (per operazioni di salvataggio, evacuazione e stabilizzazione).</p><p> </p><p>Colmare più rapidamente le lacune nelle capacità militari</p><p>Il rapporto si occupa inoltre degli insegnamenti militari tratti dalla guerra e delle conseguenze sullo sviluppo delle capacità dell'esercito. L'attuazione in corso dei rapporti di base sulla difesa aerea, sulle truppe di terra e sulle cibercapacità è stata oggetto di una verifica. Ne risulta che la pianificazione delle capacità procede come previsto, in particolare per quanto riguarda la capacità di condotta e la ciberdifesa, la mobilità, la protezione da attacchi aerei e l'appoggio di fuoco indiretto. Parallelamente alla cooperazione rafforzata si intende perciò accelerare la modernizzazione delle capacità e dei mezzi dell'esercito, integrando costantemente gli insegnamenti tratti dalla guerra. L'aumento delle risorse finanziarie per l'esercito consentirà di sviluppare competenze importanti e colmare lacune più rapidamente.Vi sono lacune di capacità critiche nella difesa anticarro e nella capacità di resistenza, soprattutto riguardo alle scorte troppo esigue di munizioni. Per colmare tali lacune, il DDPS prevede, tra l'altro, di acquistare missili terra-terra ad ampia gittata e di chiedere, con il Programma d'armamento 2023, alcune centinaia di milioni di franchi per incrementare le scorte di munizioni e missili.</p><p> </p><p>Informazioni per un'individuazione tempestiva, la protezione della popolazione e la gestione delle crisi</p><p>Il rapporto complementare fornisce inoltre informazioni su altri settori importanti per la politica di sicurezza. La guerra intensifica ad esempio la necessità di sviluppare ulteriormente le capacità di individuazione tempestiva e di anticipazione in materia di politica di sicurezza congiuntamente con diversi servizi della Confederazione. La guerra evidenzia anche il coinvolgimento della popolazione civile e quindi l'importanza della protezione della popolazione. La sua efficienza e l'orientamento a un conflitto armato devono essere migliorati, tra l'altro adeguando il profilo prestazionale e l'istruzione, predisponendo adeguati rifugi e impianti di protezione del servizio sanitario, sviluppando ulteriormente i sistemi di allarme e di informazione della popolazione nonché colmando lacune nella protezione NBC.</p><p> </p><p>Studi esterni come base e secondo parere</p><p>Parallelamente al rapporto complementare, il DDPS ha incaricato il Center for Security Studies (CSS) del Politecnico federale di Zurigo di svolgere uno studio sulla cooperazione in materia di politica di sicurezza e di difesa della Svizzera in Europa. Tale analisi ha costituito la base per il rapporto complementare. Il DDPS ha inoltre incaricato l'ex ambasciatore svizzero Jean-Jacques de Dardel di effettuare un'analisi della cooperazione in materia di politica di sicurezza in Europa. L'analisi è servita al DDPS come secondo parere indipendente ed è stata a sua volta tenuta in considerazione.</p>",
  "objectives": [
    {
      "number": 0,
      "resolutions": [

      ],
      "text": "Rapporto complementare del 7 settembre 2022 al rapporto sulla politica di sicurezza 2021 relativo alle conseguenze della guerra in Ucraina"
    }
  ],
  "proceedings": "<p><b>Comunicato stampa della commissione della politica di sicurezza del Consiglio degli Stati del 13.01.2023</b></p><p><b>La Commissione della politica di sicurezza del Consiglio degli Stati (CPS-S) ha deciso con 8 voti contro 4 di depositare un postulato </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20233000\">23.3000</a>)<b> con cui intende incaricare il Consiglio federale di presentare entro agosto 2023 un rapporto su come rafforzare la capacità di difesa della Svizzera nel contesto attuale, che vede il ritorno di conflitti armati come la guerra in Ucraina. La Commissione desidera disporre di informazioni complementari in vista delle discussioni future.</b></p><p>Il rapporto dovrà presentare le misure che il Consiglio federale intende adottare a breve e medio termine per aumentare la capacità di difesa dell'esercito e per garantirgli la sicurezza della pianificazione sotto il profilo finanziario. Dovrà inoltre fornire informazioni in merito alle conseguenze sulla dottrina militare, sulle competenze, sulle strutture, sull'addestramento, sui sistemi, sul personale, sugli immobili e sui costi operativi. Infine, dovrà mostrare le misure che permetteranno di rafforzare la resilienza del Paese in una situazione di difesa, compreso il Concetto operativo di resistenza.</p><p>La maggioranza della Commissione ritiene che esistano solamente delle competenze in materia di combattimento interarmi e che il rapporto permetterà di ottenere una panoramica sulle misure da adottare per rafforzare la capacità di difesa del Paese. Una minoranza della Commissione è invece dell'avviso che i lavori in corso (messaggio sull'esercito, rapporto USEs, modello esercito 2030, messaggio sulle capacità dell'esercito ecc.) sono sufficienti e forniranno le risposte auspicate. La CPS-S proseguirà i suoi lavori concernenti il rapporto complementare al rapporto sulla politica di sicurezza (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220063\">22.063</a>) in occasione della sua seduta di febbraio, esaminando in particolare i settori in cui è possibile rafforzare la cooperazione in materia di sicurezza con la NATO e l'Unione europea.</p><p> </p><p><b>Informazioni</b></p><p>P.-Y. Breuleux, segretario della commissione,</p><p>058 322 92 43,</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Rapporto complementare al rapporto sulla politica di sicurezza 2021 relativo alle conseguenze della guerra in Ucraina"
}