{
  "id": 20220031,
  "updated": "2022-05-18T15:59:14Z",
  "description": "Messaggio del 18 maggio 2022 sulla legge federale relativa ad aiuti finanziari concessi a titolo sussidiario per salvare le imprese del settore dell’energia elettrica di rilevanza sistemica e sul decreto federale concernente un credito d’impegno relativo ad aiuti finanziari concessi a titolo sussidiario per salvare le imprese del settore dell’energia elettrica di rilevanza sistemica",
  "formattedId": "22.031",
  "initialSituation": "<p><b>Comunicato stampa del Consiglio federale del 27.04.2022</b></p><p><b>Ucraina: Il Consiglio federale lancia la consultazione sul piano di salvataggio per il settore dell'energia elettrica </b></p><p><b>Nella sua seduta del 27 aprile 2022, il Consiglio federale ha aperto la procedura di consultazione per una legge federale concernente un piano di salvataggio per le aziende elettriche di rilevanza sistemica. Questo piano di salvataggio serve a garantire la liquidità delle aziende elettriche attive nel commercio di energia, in caso di aumenti estremi dei prezzi o di inadempienze su larga scala delle controparti. Il Consiglio federale prevede 10 miliardi di franchi per mutui a questo scopo. In questo modo, vuole garantire la sicurezza dell'approvvigionamento elettrico in Svizzera. La procedura di consultazione si concluderà il 4 maggio 2022. Dopo l'adozione del messaggio a metà maggio, il disegno di legge dovrà essere discusso dal Parlamento nella sessione estiva e posto in vigore con urgenza. A medio termine, la legge dovrà essere sostituita da altre misure per salvaguardare la sicurezza dell'approvvigionamento. </b></p><p>A causa dei forti aumenti di prezzo sui mercati europei dell'energia, che la guerra ha ulteriormente inasprito, le aziende elettriche hanno bisogno di più risorse per fornire le prestazioni di garanzia legate al commercio di elettricità. Ciò aumenta il rischio di carenze di liquidità e di reazioni a catena che potrebbero anche compromettere la sicurezza dell'approvvigionamento elettrico in Svizzera. Per scongiurare questo pericolo, il Consiglio federale aveva deciso a metà aprile di valutare l'adozione di un piano di salvataggio per il settore elettrico, al fine di garantire la sicurezza dell'approvvigionamento in Svizzera. </p><p>Il DFF (AFF) e e il DATEC (UFE) hanno avuto colloqui con le più importanti aziende del settore elettrico svizzero sulle modalità di tale piano. I risultati dei colloqui sono confluiti nel progetto messo in consultazione.</p><p> </p><p>Modalità del piano di salvataggio</p><p>- In prima battuta sono chiamate in causa le aziende stesse. Il sostegno da parte della Confederazione è di natura prettamente sussidiaria: Le imprese assoggettate, insieme ai loro finanziatori (banche, obbligazionisti, ecc.) e ai loro proprietari (Cantoni, Comuni, privati), devono adottare con continuità tutti i provvedimenti atti a prevenire situazioni di crisi. In particolare, esse sono tenute a prendere misure per preservare e aumentare la liquidità.</p><p>- In caso di sviluppi straordinari del mercato che comportino problemi di liquidità per le aziende elettriche di rilevanza sistemica, la Confederazione può accordare mutui garantiti. Le aziende elettriche mantengono così la capacità di operare e possono assicurare l'approvvigionamento elettrico.</p><p>- Le condizioni per il sostegno da parte della Confederazione sono molto severe. Esse includono, tra l'altro, prescrizioni sulla trasparenza, una rimunerazione a condizioni di mercato dei mutui più un supplemento di rischio del 20 per cento, il divieto di distribuzione di dividendi e la costituzione di pegni sulle azioni a titolo di garanzia. Ne consegue che il piano di salvataggio è disponibile solo per situazioni estreme. Inoltre, la Confederazione riscuote da ciascuna impresa di rilevanza sistemica un importo forfettario annuale di 15 milioni di franchi a copertura perlomeno parziale dei costi per la messa a disposizione del piano di salvataggio. Se, alla fine delle operazioni, i proventi dell'emolumento superano i costi, la copertura in eccesso viene rimborsata alle imprese.</p><p>- Le aziende elettriche di rilevanza sistemica sono obbligate a concordare in anticipo con la Confederazione le condizioni per un mutuo di cui usufruire a titolo sussidiario in una situazione di crisi, perché in caso di emergenza l'aiuto deve essere disponibile entro 48 ore.</p><p>- La partecipazione al piano di salvataggio non è facoltativa - le aziende elettriche di rilevanza sistemica vi sono assoggettate per legge.</p><p>- La legge ha una validità fino al 2026. Successivamente, dovrà essere adottata una serie di misure in grado di rendere il settore elettrico più resiliente in caso di crisi e il piano di salvataggio superfluo. Esse includeranno prescrizioni per garantire in ogni momento la continuità di funzioni importanti come la produzione di elettricità (Business Continuity Management), una legge sull'integrità e la trasparenza del commercio all'ingrosso di elettricità e gas, così come eventuali requisiti sulla liquidità e la capitalizzazione delle aziende.</p><p>- I Cantoni devono rimborsare alla Confederazione la metà delle eventuali perdite sui mutui. La quota dei singoli Cantoni corrisponde alla loro quota del PIL. In cambio, i Cantoni ricevono il 50 per cento delle entrate generate dal supplemento di rischio. </p><p> </p><p>Notizia ATS, 05.05.2022</p><p><b>Società elettriche: pareri negativi su piano di salvataggio governo</b></p><p><b>Il piano del Consiglio federale per il salvataggio delle aziende elettriche di rilevanza sistemica in caso di crisi non piace alla maggioranza di partiti e associazioni interessate. Il settore energetico non si oppone al progetto in sé, ma alla sua concezione. Per i partiti borghesi invece le liquidità competono alle imprese. Solo il PS sostiene il disegno di legge in toto.</b></p><p>Il Governo, che ha posto in consultazione il progetto sino a ieri, è pronto a mettere sul piatto fino a 10 miliardi di franchi per garantire la liquidità delle società alle prese con prezzi estremi o con la volatilità del mercato legata alle incertezze della guerra in Ucraina.</p><p>Il Parlamento dovrà affrontare il dossier durante la sessione estiva. La nuova legge, che ha una validità di 4 anni ossia fino al 2026, dovrebbe entrare in vigore il prima possibile.</p><p> </p><p>AES contraria</p><p>L'Associazione delle aziende elettriche svizzere (AES) accoglie il principio di una misura d'emergenza sussidiaria e facoltativa. Ma ritiene troppo severe, \"sproporzionate e di una portata senza precedenti\" le condizioni poste dal Governo.</p><p>Stando all'AES, le imprese elettriche sono già protette dai rischi e stanno andando bene a livello finanziario. Anziché essere destinati esclusivamente alle tre imprese di rilevanza sistemica (Alpiq, Axpo e BKW), i prestiti della Confederazione dovrebbero essere accessibili a tutte le aziende del settore.</p><p> </p><p>Alpiq più sfumata</p><p>Il gruppo energetico losannese Alpiq è favorevole alle misure per garantire la sicurezza dell'approvvigionamento del Paese. Tuttavia la società con sede a Losanna ritiene diversi aspetti controproducenti e pericolosi per le imprese e suggerisce adeguamenti.</p><p>Secondo Alpiq, il fatto che il piano preveda la copertura obbligatoria e numerosi obblighi per le aziende minaccerebbe la libertà economica ed è quindi pregiudizievole e sproporzionato. A suo avviso, tali misure non devono aprire la strada a una nazionalizzazione rampante delle imprese elettriche.</p><p>Il gruppo ritiene inoltre che la Svizzera dovrebbe collaborare con altri Stati europei per l'adeguamento delle condizioni quadro delle borse elettriche onde evitare che la volatilità dei mercati generi un'immobilizzazione eccessiva delle liquidità.</p><p>Nelle loro prese di posizione gli altri due gruppi di rilevanza sistemica, l'argoviese Axpo e il bernese BKW, respingono invece il piano governativo. Axpo definisce le misure sproporzionate, arbitrarie e poco conformi alla Costituzione. Per BKW, il progetto va ben al di là dell'obiettivo prefissato.</p><p> </p><p>Partiti borghesi scettici</p><p>Anche i partiti borghesi si dicono scettici di fronte al disegno di legge. L'UDC lo respinge, poiché a suo avviso spetta ai gestori dotare le imprese dei mezzi sufficienti.</p><p>Per il PLR, la Confederazione deve intervenire soltanto in caso di estrema emergenza. Secondo i liberali-radicali, il piano crea un pericolo precedente dalle conseguenze imprevedibili. Il Centro accoglie piuttosto favorevolmente il progetto, ma chiede direttive chiare e severe per sostenerlo.</p><p>Il PS, invece, ritiene opportuno il piano governativo e l'adesione obbligatoria per le aziende di rilevanza sistemica. Secondo i socialisti, occorre ora esaminare se il progetto non debba essere accessibile ad altre imprese elettriche.</p><p>I Verdi, dal canto loro, ritengono che la sicurezza dell'approvvigionamento del Paese debba essere al centro delle preoccupazioni e non il salvataggio delle aziende. I Verdi liberali, infine, ricordano come \"questo paracadute d'emergenza\" debba essere usato soltanto come ultima risorsa.</p><p> </p><p><b>Comunicato stampa del Consiglio federale del 18.05.2022</b></p><p><b>Ucraina: il Consiglio federale adotta il messaggio sul piano di salvataggio per il settore dell'energia elettrica </b></p><p><b>Nella sua seduta del 18 maggio 2022 il Consiglio federale ha trasmesso al Parlamento il messaggio concernente una legge federale urgente relativa ad aiuti finanziari concessi a titolo sussidiario per salvare le imprese del settore dell'energia elettrica. Questo piano di salvataggio è uno strumento preventivo che mira a garantire la continuità dell'approvvigionamento elettrico in Svizzera anche nel caso in cui ulteriori forti aumenti dei prezzi nel commercio internazionale di energia elettrica dovessero provocare una reazione a catena nel settore che potrebbe portare a un collasso del sistema. Le aziende elettriche svizzere di rilevanza sistemica devono poter essere in grado di ottenere mutui dalla Confederazione per colmare eventuali carenze di liquidità in caso di sviluppi eccezionali del mercato. Con il suo modo di procedere, il Consiglio federale vuole garantire che il Parlamento sia coinvolto per tempo e che si possa evitare il ricorso al diritto di necessità. </b></p><p>Negli ultimi mesi i mercati energetici europei hanno registrato forti aumenti dei prezzi, che si sono ulteriormente acuiti con la guerra. Sebbene le aziende elettriche svizzere siano solide, nel peggiore dei casi questa situazione potrebbe portare a una reazione a catena incontrollabile che metterebbe a rischio la liquidità di aziende elettriche di rilevanza sistemica e, di conseguenza, anche l'approvvigionamento elettrico svizzero. Il motivo è da ricercare nelle regole del mercato dell'energia elettrica, che impongono il deposito di garanzie per le transazioni di compravendita; con l'aumento dei prezzi dell'elettricità anche l'entità delle garanzie da depositare sta aumentando rapidamente.Le conseguenze di un blackout prolungato sarebbero devastanti. Con il piano di salvataggio per le imprese di rilevanza sistemica, il Consiglio federale intende evitare questo scenario \"worst case\". Dai risultati della consultazione emerge che la maggioranza dei partecipanti vede la necessità di intervenire, ma auspica diverse modifiche del progetto di legge. Nel suo messaggio al Parlamento, il Consiglio federale ha tenuto conto di diverse critiche e ha adattato il progetto di legge di conseguenza.</p><p> </p><p>Modalità del piano di salvataggio</p><p>- Il sostegno da parte della Confederazione è di natura prettamente sussidiaria: le imprese assoggettate al piano di salvataggio, insieme ai loro finanziatori (banche, obbligazionisti, ecc.) e ai loro proprietari (Cantoni, Comuni, privati), devono adottare con continuità tutti i provvedimenti atti a garantire la propria liquidità.</p><p>- Il Consiglio federale è pronto a concedere mutui fino a 10 miliardi di franchi per fornire un sostegno temporaneo in termini di liquidità alle aziende elettriche di rilevanza sistemica, in situazioni di mercato straordinarie. In cambio, le imprese sono soggette a determinati obblighi di informazione, che sono stati attenuati rispetto al progetto messo in consultazione.</p><p>- Le imprese assoggettate pagano inoltre un importo forfettario annuale a copertura perlomeno parziale dei costi per la messa a disposizione temporanea della liquidità.</p><p>- I mutui fruttano interessi in linea con il mercato. La Confederazione riscuote un supplemento di rischio compreso tra il 4 e il 10 per cento a seconda del rischio. Questo considerevole supplemento ha lo scopo di evitare che si creino disincentivi e di stimolare le aziende a fare tutto il possibile per ottenere finanziamenti dai loro proprietari e dalle banche, in modo da ricorrere a mutui della Confederazione solo in casi di estrema emergenza.</p><p>- I Cantoni rimborsano alla Confederazione la metà delle eventuali perdite sui mutui. In cambio, ricevono il 50 per cento delle entrate generate dal supplemento di rischio.</p><p>- Il Consiglio federale non può accogliere la richiesta di rendere il piano di salvataggio accessibile a tutte le imprese. In questo modo si creerebbe di fatto un istituto statale di credito agevolato per il settore energetico. La responsabilità del sostegno alle imprese non di rilevanza sistemica continua ad essere dei rispettivi proprietari.</p><p>- Il Consiglio federale non ritiene che un assoggettamento puramente volontario delle imprese di rilevanza sistemica sia un'opzione praticabile, perché potrebbero verificarsi situazioni in cui tali imprese non sono più in grado di raccogliere da sole in tempo utile la liquidità necessaria e il loro fallimento potrebbe portare a reazioni a catena e persino a un collasso del sistema che metterebbe in pericolo l'approvvigionamento elettrico in Svizzera. Il Governo propone tuttavia che un'impresa di rilevanza sistemica possa in larga misura essere esclusa dal campo di applicazione della legge se può contare, in termini di liquidità, su un sostegno cantonale equivalente a quello previsto dalla norma federale. </p><p>La legge rimarrà in vigore sino alla fine del 2026. In seguito, dovrà essere sostituita da altre regole che includeranno prescrizioni per garantire in ogni momento la continuità di funzioni importanti come la produzione di elettricità (Business Continuity Management), una legge sull'integrità e la trasparenza del commercio all'ingrosso di elettricità e gas, così come eventuali requisiti sulla liquidità e la capitalizzazione.Per il Consiglio federale è importante che il Parlamento sia coinvolto per tempo. Durante la pandemia di coronavirus, quest'ultimo ha espresso l'auspicio che il Governo eviti il più possibile di ricorrere al diritto di necessità e segua la via legislativa ordinaria. Trasmettendo al Parlamento la legge federale urgente, il Consiglio federale risponde a questa preoccupazione.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 18 maggio 2022 sulla legge federale relativa ad aiuti finanziari concessi a titolo sussidiario per salvare le imprese del settore dell’energia elettrica di rilevanza sistemica e sul decreto federale concernente un credito d’impegno relativo ad aiuti finanziari concessi a titolo sussidiario per salvare le imprese del settore dell’energia elettrica di rilevanza sistemica"
    }
  ],
  "proceedings": "<p><b>Comunicato stampa della commissione dell'ambiente, della pianificazione del territorio e dell'energia del Consiglio degli Stati del 11.05.2022</b></p><p>La Commissione ha anticipato la discussione delle Camere sul progetto di \"Legge federale concernente un piano di salvataggio per il settore dell'energia elettrica\", posto in consultazione dal Consiglio federale tra il 27 aprile e il 4 maggio. Si è intrattenuta con la consigliera federale Simonetta Sommaruga sugli obiettivi del progetto. Ha inoltre sentito i rappresentanti dei Cantoni e i responsabili delle imprese direttamente interessate dal progetto. Inizierà a esaminare concretamente le proposte quando il Consiglio federale avrà adottato il suo messaggio, una volta conclusa la consultazione e ricevuti i relativi pareri, intorno a metà maggio. </p><p> </p><p><b>Informazioni</b></p><p>Sébastien Rey, segretario della commissione,</p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": null
}