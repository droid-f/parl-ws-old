{
  "id": 20220054,
  "updated": "2023-06-13T08:56:35Z",
  "description": "Messaggio del 22 giugno 2022 concernente l’iniziativa popolare «Per una previdenza vecchiaia sicura e sostenibile (Iniziativa sulle pensioni)»",
  "formattedId": "22.054",
  "initialSituation": "<p><b>Comunicato stampa del Consiglio federale del 22.06.2022</b></p><p><b>Il Consiglio federale respinge l'iniziativa \"Per una previdenza vecchiaia sicura e sostenibile\"</b></p><p><b>Il Consiglio federale raccomanda di respingere l'iniziativa popolare \"Per una previdenza vecchiaia sicura e sostenibile (Iniziativa sulle pensioni)\". Nella sua seduta del 22 giugno 2022, ha trasmesso al Parlamento il relativo messaggio. L'adeguamento dell'età di pensionamento alla speranza di vita non tiene conto degli aspetti inerenti alla politica sociale e al mercato del lavoro. Il Consiglio federale sostiene le riforme in corso nell'ambito della previdenza per la vecchiaia, tese a mantenere il livello delle prestazioni dell'AVS e della previdenza professionale obbligatoria e a garantire l'equilibrio finanziario del 1° e del 2° pilastro.</b></p><p>L'iniziativa popolare \"Per una previdenza vecchiaia sicura e sostenibile (Iniziativa sulle pensioni)\" chiede, in una prima tappa, che l'età di pensionamento AVS venga innalzata a 66 anni sia per gli uomini che per le donne. A tale scopo, quattro anni dopo l'accettazione dell'iniziativa, l'età di pensionamento degli uomini verrebbe aumentata di due mesi ogni anno fino a raggiungere 66 anni. L'età di pensionamento delle donne verrebbe innalzata più velocemente, ovvero di quattro mesi ogni anno. Una volta conclusa questa prima tappa, l'iniziativa chiede che l'età di pensionamento venga legata alla speranza di vita media della popolazione svizzera residente all'età di 65 anni. L'adeguamento dovrà avvenire ogni anno in scaglioni di due mesi al massimo e dovrà essere comunicato agli interessati cinque anni prima che essi raggiungano l'età di pensionamento.</p><p> </p><p>Il Consiglio federale è contrario a un automatismo</p><p>L'Esecutivo ritiene che un tale automatismo non terrebbe sufficientemente conto della situazione effettiva del mercato del lavoro - in particolare per quanto riguarda i lavoratori anziani - e nemmeno della situazione sociale. Inoltre, il semplice innalzamento dell'età di pensionamento non basterebbe per risolvere il problema dell'evoluzione demografica nell'AVS, ma sarebbero necessarie altre misure, tra cui un finanziamento aggiuntivo. Infine, l'introduzione di un tale automatismo non sarebbe compatibile con il sistema politico svizzero. L'iscrizione dell'età di pensionamento nella Costituzione federale priverebbe il Consiglio federale, il Parlamento e il Popolo del margine di manovra necessario per poter prendere in considerazione altri criteri.</p><p>Il Consiglio federale propone pertanto al Parlamento di raccomandare al Popolo e ai Cantoni di respingere l'iniziativa sulle rendite.</p><p> </p><p>Riforme in corso nell'ambito della previdenza per la vecchiaia</p><p>La riforma concernente la stabilizzazione dell'AVS (AVS 21), approvata dal Parlamento il 17 dicembre 2021 e su cui il Popolo voterà il 25 settembre 2022, è volta a garantire il finanziamento dell'assicurazione e a mantenere il livello delle prestazioni per il prossimo decennio. L'età di pensionamento sarà armonizzata a 65 anni sia per gli uomini che per le donne. Per le donne prossime al pensionamento l'aumento dell'età AVS sarà accompagnato da misure compensative. Per generare entrate supplementari si procederà a un aumento dell'IVA. Inoltre, il passaggio dalla vita professionale al pensionamento sarà reso più flessibile e potrà essere effettuato gradualmente tramite la riscossione parziale della rendita. Chi lavorerà oltre i 65 anni avrà la possibilità di colmare eventuali lacune contributive e aumentare così la propria rendita.</p><p>Il Consiglio federale intende migliorare la previdenza per la vecchiaia degli assicurati con redditi modesti. A tal fine si prevede di rendere la previdenza professionale obbligatoria accessibile anche ai lavoratori con gradi d'occupazione e redditi bassi. La riforma LPP 21 è attualmente discussa in Parlamento.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 giugno 2022 concernente l’iniziativa popolare «Per una previdenza vecchiaia sicura e sostenibile (Iniziativa sulle pensioni)»"
    },
    {
      "number": 1,
      "resolutions": [
        {
          "council": 2,
          "date": "2023-03-15T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2023-06-05T00:00:00Z",
          "text": "Rinvio alla Commissione"
        },
        {
          "council": 1,
          "date": "2023-06-13T00:00:00Z",
          "text": "Adesione"
        }
      ],
      "text": "Decreto federale concernente l’iniziativa popolare «Per una previdenza vecchiaia sicura e sostenibile (Iniziativa sulle pensioni)»"
    },
    {
      "number": 2,
      "resolutions": [
        {
          "council": 1,
          "date": "2023-06-13T00:00:00Z",
          "text": "Non entrata in materia"
        }
      ],
      "text": "Decreto federale «Per una previdenza vecchiaia sicura e sostenibile: freno all’indebitamento dell’AVS» (controprogetto diretto all’iniziativa popolare «Per una previdenza vecchiaia sicura e sostenibile [Iniziativa sulle pensioni]») (Disgeno della mignoranza I Sauter della CSSS-N del 23.03.2023)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 15.03.2023</b></p><p><b>\"No\" a iniziative 13esima AVS e pensione a 66 anni</b></p><p><b>Il Consiglio degli Stati si è occupato oggi di due iniziative popolari che, con obiettivi diversi, chiedono di rivedere il sistema pensionistico attuale. Una chiede l'introduzione della 13esima AVS, l'altra di portare ad almeno 66 anni l'età pensionabile. Entrambe sono state bocciate: la prima è stata ritenuta insostenibile, la seconda inopportuna. (...)</b></p><p> </p><p>Pensione a 66 anni</p><p>La Camera dei cantoni ha affrontato la seconda iniziativa, quella dei giovani PLR \"Per una previdenza vecchiaia sicura e sostenibile (Iniziativa sulle pensioni)\". Il suo scopo è migliorare la situazione finanziaria dell'AVS.</p><p>Stando all'iniziativa, l'età di pensionamento dovrebbe venir innalzata a tappe di due mesi all'anno fino ad arrivare ai 66 anni nel 2032. In seguito dovrebbe essere adattata alla speranza di vita aumentando di 0,8 mesi per ogni mese di aspettativa di vita supplementare. In base alle previsioni attuali, i promotori stimano che l'età pensionabile salirà a 67 anni nel 2043 e a 68 nel 2056.</p><p>L'AVS sta andando incontro a un problema di finanziamento strutturale: quando è stato introdotto il Primo pilastro si riceveva una pensione in media per 13 anni, ora per 23 anni, ha affermato Josef Dittli (UR/PLR). \"È compito nostro, del legislativo, proporre soluzioni adeguate a questi sviluppi\".</p><p>Vista l'incapacità del Parlamento ad agire, non c'è da sorprendersi se vengono lanciate iniziative popolari, ha sostenuto l'urano. \"Non si può semplicemente trasferire i debiti che si profilano all'orizzonte alle generazioni future\", ha aggiunto Andrea Caroni (PLR/AR).</p><p>L'invecchiamento demografico tende a provocare a una carenza di manodopera. Un'età di pensionamento più alta permetterebbe di lottare contro questo fenomeno, ha spiegato da parte sua Thomas Hefti (PLR/GL), che, come i suoi colleghi, ha deplorato il fatto che non sia stato presentato un controprogetto all'iniziativa.</p><p>Al voto, la maggioranza dei \"senatori\" - 30 voti contro 11 (il Nazionale deve ancora esprimersi) - ha però ritenuto perlomeno inopportuno parlare di aumento dell'età pensionabile ad appena pochi mesi dall'approvazione del progetto AVS 21, che prevedeva, tra le altre cose, l'innalzamento a 65 dell'età di pensionamento per le donne. E ciò anche se il finanziamento a lungo termine dell'AVS non è garantito, ha spiegato Pirmin Bischof (Centro/SO) a nome della commissione.</p><p>Il Parlamento - ha proseguito il solettese - non è comunque restato inattivo: già nel 2021 ha approvato una mozione che chiede al governo di presentare entro la fine del 2026 un progetto di stabilizzazione dell'AVS per il periodo 2030-2040. Prima di pensare a modificare l'età pensionistica di riferimento, occorre attendere le proposte del Consiglio federale, ha sostenuto.</p><p>\"Detto ciò, la Commissione ritiene che sarebbe fondamentalmente sbagliato inserire nella Costituzione un automatismo sul calcolo dell'età pensionabile e sull'età pensionabile stessa\", ha sostenuto Bischof. Le nuove disposizioni sarebbero infatti troppo rigide, dato che in futuro per cambiarle bisognerebbe nuovamente modificare la Magna Charta elvetica. Charles Juillard (Centro/JU) ha detto di non volere \"una regola fredda, cieca e senza cuore\" per una questione che interessa la società intera-</p><p>Hans Stöckli (PS/BE) ha da parte sua fortemente criticato il concetto di speranza di vita media contenuto nell'iniziativa. Ci sono gradi differenze tra settori economici, ma anche tra regioni, ha spiegato il bernese: l'aspettativa di vita di un obvaldese è di oltre quattro anni superiore a quella di un glaronese, un falegname vive in media tre anni in meno di un professore, ha illustrato il socialista.</p><p>Alex Kuprecht (UDC/SZ) ha da parte sua invitato i colleghi liberali-radicali a non dimenticarsi del contesto: i progetti concernenti l'AVS hanno una possibilità davanti al popolo solo se sono ragionevolmente equilibrati. Orbene, non si può parlare di proposta equilibrata se questa prevede unicamente l'aumento dell'età pensionabile. Ciò ha infatti conseguenze su altri aspetti che vanno affrontati, ha sottolineato lo svittese.</p><p> </p><p>Berset: iniziative non necessarie</p><p>Esprimendosi sulle due iniziative, anche il consigliere federale Alain Berset ha invitato alla prudenza, ricordando come sia difficile riuscire a passare lo scoglio di una votazione popolare: \"negli ultimi 27 anni si è riusciti a portare a termine solo due riforme dell'AVS\". Prima di pensare a modificare nuovamente il Primo pilastro, il consigliere federale ha chiesto ai \"senatori\" di portare a termine la riforma del Secondo.</p><p>In ogni caso, ha poi proseguito Berset, non si può accusare il Consiglio federale di immobilismo: dal 2017 ogni due/tre anni il Parlamento si è potuto esprimere su disegni di legge presentati dal governo concernenti la previdenza.</p><p>Anche le votazioni federali si sono susseguite con un ritmo simile; la prossima si terrà nel 2024. E la prossima riforma dell'AVS è già prevista, ha aggiunto Berset riallacciandosi a quanto detto da Pirmin Bischof. Insomma, se le iniziative popolari sono spesso l'input per affrontare un tema, in questo caso non sono proprio necessarie, ha concluso il ministro dell'interno.</p><p> </p><p>Notizia ATS</p><p><b>Dibattito al Consiglio nazionale, 05.06.2023</b></p><p><b>Iniziativa per pensione a 66 anni, serve controprogetto</b></p><p><b>La commissione preparatoria del Consiglio nazionale deve presentare un controprogetto indiretto all'iniziativa \"Per una previdenza vecchiaia sicura e sostenibile (Iniziativa sulle pensioni)\", che chiede di portare per tutti l'età pensionabile a 66 anni, così da prevedere un freno all'indebitamento per l'AVS. Lo ha deciso oggi di misura - 93 voti a 92 e un'astensione - la Camera del popolo.</b></p><p>Lo scopo dell'iniziativa presentata dai giovani PLR, bocciata dagli Stati lo scorso mese di marzo, è migliorare la situazione finanziaria dell'AVS. Stando alla proposta di modifica costituzionale, l'età di pensionamento - attualmente fissata a 65 anni per tutti dopo la riforma AVS 21 adottata dal popolo nel settembre 2022 - dovrebbe venir innalzata a tappe di due mesi all'anno per entrambi i sessi, fino ad arrivare ai 66 anni nel 2032.</p><p>In seguito, dovrebbe automaticamente aumentare di 0,8 mesi per ogni mese di aspettativa di vita supplementare. In base alle previsioni attuali, i promotori stimano che l'età pensionabile salirà a 67 anni nel 2043 e a 68 nel 2056.</p><p>Oggi in aula, dopo quasi cinque ore di dibattiti che lasciavano presagire un semplice rifiuto secco al testo, l'UDC ha cambiato posizione, sostenendo PLR e Verdi liberali nel loro tentativo di proporre un controprogetto. In due tempi (la prima votazione, che aveva visto prevalere il \"no\" grazie al voto decisivo del presidente del Nazionale Martin Candinas (Centro/GR), è stata annullata dopo una mozione d'ordine a causa dell'assenza di alcuni consiglieri nazionali), questa soluzione ha dunque prevalso al fotofinish. Il dossier viene così rinviato alla Commissione della sicurezza sociale e della sanità.</p><p> </p><p>Iniziativa inopportuna</p><p>Al netto del colpo di scena finale, gran parte dei deputati intervenuti durante la lunga discussione hanno ritenuto inopportuno tornare parlare di un nuovo innalzamento dell'età pensionabile solo pochi mesi dopo l'approvazione del progetto AVS, anche se il finanziamento a lungo termine dell'assicurazione per la vecchiaia e per i superstiti non è garantito. In aula è stato poi ricordato che, su mandato del Parlamento, il Consiglio federale dovrà già adottare entro fine 2026 una nuova riforma, con la quale poter elaborare una soluzione equilibrata comprendente diverse misure.</p><p>\"Altri aumenti dell'età pensionabile non sono né consoni né realistici\", ha detto la relatrice commissionale Barbara Gysi (PS/SG). \"C'è un grave problema di timing, non si possono richiedere ulteriori sacrifici che rischiano di irritare la popolazione\", le ha dato man forte, sempre a nome della commissione preparatoria, Benjamin Roduit (Centro/VS).</p><p> </p><p>PLR isolato</p><p>Come prevedibile, i liberali radicali si sono ritrovati isolati nel sostegno all'iniziativa, che Philippe Nantermod (PLR/VS) ha definito \"ragionevole e responsabile: bisogna avere il coraggio di votarla. L'AVS sta per fallire\". Il vallesano ha inoltre sottolineato che diversi Paesi europei prevedono a loro volta di incrementare l'età per la pensione.</p><p>\"Se non facciamo niente, chi ha meno di 65 anni corre il rischio di non poter ricevere alcuna rendita\", ha avvertito Andri Silberschmidt (PLR/ZH). \"Per ora la politica ha messo solo cerotti per 5-6 anni, senza risolvere davvero il problema\", lo ha appoggiato Alex Farinelli (PLR/TI), secondo cui in futuro \"mancheranno centinaia di miliardi di franchi\".</p><p> </p><p>Aspettativa di vita nel mirino</p><p>Ma i loro colleghi alla Camera del popolo non hanno voluto sentire ragioni. \"Avevamo detto che non avremmo più discusso di nuovi aumenti dell'età di riferimento e vogliamo mantenere questa promessa\", ha affermato Christian Lohr (Centro/TG). Nel mirino anche il meccanismo, previsto dall'iniziativa, stando al quale andamento della speranza di vita ed età di pensionamento andrebbero a braccetto. \"Ancorare questo automatismo nella Costituzione paralizzerebbe il Consiglio federale. E a noi serve un governo agile\", ha argomentato una delle new-entry in Parlamento, Thomas Bläsi (UDC/GE).</p><p>Il criterio dell'aspettativa di vita è stato criticato da parecchi deputati, che fra le altre cose hanno messo in risalto come essa non sia uguale per ogni svizzero. \"È di cinque anni più alta per un abitante nel canton Zugo rispetto a uno del canton Glarona\", ha fatto notare Natalie Imboden (Verdi/BE), precisando che ci sono pure differenze significative fra le varie professioni.</p><p>\"Non conta il momento in cui si muore, ma finché si resta in salute e in questo caso la media è sui 70 anni\", ha aggiunto Léonore Porchet (Verdi/VD). A sinistra si è poi rimarcato come l'iniziativa sia retrograda e iniqua: \"Chi guadagna di più andrà in pensione prima perché se lo può permettere, è un sistema a due classi\", ha dichiarato Sandra Locher Benguerel (PS/GR). \"Già ora il 40% di chi ha i mezzi si ritira in anticipo\", ha confermato François Pointet (Verdi liberali/VD).</p><p>Ugualmente contrario al testo il governo. Per il consigliere federale Alain Berset \"non sono necessarie altre misure, siamo già impegnati con l'attuazione del progetto AVS 21 fino al 2028\". Sul tema \"siamo in un processo continuo di riforma, i lavori si susseguono\", ha proseguito il ministro friburghese, mettendo in dubbio l'utilità dell'iniziativa ora come ora.</p><p> </p><p>Sorpresa finale</p><p>Quando tutto sembrava portare a una chiara bocciatura dell'iniziativa senza proposte alternative, ecco la sorpresa targata UDC, con i democentristi che hanno infine deciso di far fonte comune con PLR e Verdi liberali in favore dell'elaborazione di un controprogetto indiretto che preveda l'introduzione di un freno all'indebitamento del primo pilastro, lasciando di stucco sinistra e Centro. \"Il finanziamento delle rendite dei baby boomer è problematico. La solidarietà fra generazioni non è più garantita\", ha motivato Melanie Mettler (PVL/BE).</p><p>La Camera del popolo si pronuncerà formalmente sull'iniziativa e sul futuro controprogetto durante una delle prossime sessioni.</p><p> </p><p><b>Informazioni</b></p><p>Boris Burri, segretario della commissione,</p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Per una previdenza vecchiaia sicura e sostenibile (Iniziativa sulle pensioni). Iniziativa popolare"
}