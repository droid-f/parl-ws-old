{
  "id": 20220030,
  "updated": "2022-09-20T08:28:48Z",
  "description": "Messaggio del 13 aprile 2022 concernente l’adesione della Svizzera a sei reti di infrastrutture di ricerca con forma giuridica ERIC e la modifica della legge federale sulla promozione della ricerca e dell’innovazione",
  "formattedId": "22.030",
  "initialSituation": "<p><b>Comunicato stampa del Consiglio federale del 13.04.2022</b></p><p><b>Il Consiglio federale propone l'adesione della Svizzera a sei infrastrutture di ricerca europee</b></p><p><b>Il 13 aprile 2022 il Consiglio federale ha trasmesso al Parlamento il messaggio sull'adesione della Svizzera a sei reti europee di infrastrutture di ricerca. Se andranno in porto, queste adesioni permetteranno ai ricercatori svizzeri di partecipare attivamente e su un piano di parità alle rispettive attività di cooperazione internazionale.</b></p><p>Oggi la Svizzera partecipa come Paese osservatore a otto reti di infrastrutture di ricerca con la forma giuridica che l'UE ha denominato ERIC (\"European Research Infrastructure Consortium\"). Queste infrastrutture di ricerca ERIC - 22 in tutto - sono concepite per facilitare la cooperazione tra i ricercatori in settori importanti per la società come le scienze ambientali o le scienze della vita e per migliorare la disponibilità e la comparabilità dei dati.</p><p>L'attuale status di osservatore della Svizzera non permette ai ricercatori delle nostre università e dei nostri istituti di ricerca di sfruttare appieno il potenziale di queste cooperazioni internazionali. Il Consiglio federale propone pertanto l'adesione del nostro Paese alle sei reti di infrastrutture seguenti, incentrate su sfide di particolare attualità e rilievo:</p><p>- Biobanking and Biomolecular Resources Research Infrastructure</p><p>- Consortium of European Social Science Data Archives</p><p>- Digital Research Infrastructure for the Arts and Humanities</p><p>- European Clinical Research Infrastructure Network</p><p>- European Plate Observing System</p><p>- Integrated Carbon Observation System</p><p>Con l'adozione del Messaggio ERI 2021-2024, il Parlamento ha già stanziato le risorse finanziarie necessarie, a prescindere dal fatto che la Svizzera partecipi a queste reti come osservatore o come membro. I contributi annuali a questi ERIC si situano in una fascia compresa tra i 50 000 e i 150 000 franchi ciascuna.</p><p>Per semplificare in futuro le procedure di adesione della Svizzera a queste reti di infrastrutture di ricerca ERIC, il Consiglio federale propone inoltre di modificare la legge federale sulla promozione della ricerca e dell'innovazione (LPRI). L'obiettivo è delegare all'Esecutivo la facoltà di decidere queste adesioni, analogamente a quanto avviene già oggi per le infrastrutture di ricerca internazionali con una forma giuridica diversa.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 13 aprile 2022 concernente l’adesione della Svizzera a sei reti di infrastrutture di ricerca con forma giuridica ERIC e la modifica della legge federale sulla promozione della ricerca e dell’innovazione"
    },
    {
      "number": 0,
      "resolutions": [

      ],
      "text": "Dichiarazione della Svizzera sull’adesione a BBMRI ERIC"
    },
    {
      "number": 0,
      "resolutions": [

      ],
      "text": "Dichiarazione della Svizzera sull’adesione a CESSDA ERIC"
    },
    {
      "number": 0,
      "resolutions": [

      ],
      "text": "Dichiarazione della Svizzera sull’adesione a DARIAH ERIC"
    },
    {
      "number": 0,
      "resolutions": [

      ],
      "text": "Dichiarazione della Svizzera sull’adesione a ECRIN ERIC"
    },
    {
      "number": 0,
      "resolutions": [

      ],
      "text": "Dichiarazione della Svizzera sull’adesione a EPOS ERIC"
    },
    {
      "number": 0,
      "resolutions": [

      ],
      "text": "Dichiarazione della Svizzera sull’adesione a ICOS ERIC"
    },
    {
      "number": 0,
      "resolutions": [

      ],
      "text": "Statuto del consorzio per un’infrastruttura europea di ricerca per le biobanche e le risorse biomolecolari (ERIC BBMRI)"
    },
    {
      "number": 0,
      "resolutions": [

      ],
      "text": "Statuto del CESSDA ERIC"
    },
    {
      "number": 0,
      "resolutions": [

      ],
      "text": "Statuto di ERIC DARIAH"
    },
    {
      "number": 0,
      "resolutions": [

      ],
      "text": "Statuto dell’ERIC ECRIN"
    },
    {
      "number": 0,
      "resolutions": [

      ],
      "text": "Statuto del Sistema di osservazione della placca tettonica europea – Consorzio per un’infrastruttura europea di ricerca (ERIC EPOS)"
    },
    {
      "number": 0,
      "resolutions": [

      ],
      "text": "Statuto del consorzio dell’infrastruttura di ricerca europea «sistema integrato di osservazione del carbonio» (ERIC ICOS)"
    },
    {
      "number": 1,
      "resolutions": [
        {
          "council": 2,
          "date": "2022-09-19T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale che approva l’adesione della Svizzera a sei reti internazionali di infrastrutture di ricerca con forma giuridica ERIC (BBMRI ERIC, ECRIN ERIC, EPOS ERIC, ICOS ERIC, CESSDA ERIC, DARIAH ERIC)"
    },
    {
      "number": 2,
      "resolutions": [
        {
          "council": 2,
          "date": "2022-09-19T00:00:00Z",
          "text": "Decisione secondo il disegno (progetto)"
        }
      ],
      "text": "Legge federale sulla promozione della ricerca e dell’innovazione (LPRI)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 19.09.2022</b></p><p><b>Ok adesione a sei reti europee di ricerca</b></p><p><b>I ricercatori svizzeri devono poter partecipare attivamente e su un piano di parità alle attività di cooperazione internazionale. Ne è convinto il Consiglio degli Stati che oggi ha approvato all'unanimità l'adesione della Svizzera a sei reti europee di infrastruttura di ricerca. Il dossier va al Consiglio nazionale.</b></p><p>L'Unione europea da anni ha creato un Consorzio multidisciplinare di Infrastrutture di Ricerca (ERIC) con in totale 22 infrastrutture. Attualmente la Svizzera partecipa in qualità di Paese osservatore a otto reti con tale forma giuridica.</p><p>Esse sono concepite per facilitare la cooperazione tra i ricercatori in settori importanti per la società come le scienze ambientali o le scienze della vita e per migliorare la disponibilità e la comparabilità dei dati, scrive il governo. L'attuale status di osservatore della Confederazione tuttavia limita i ricercatori delle università elvetiche e degli istituti di ricerca in Svizzera.</p><p>Le sei reti - tutte con denominazione in inglese - alle quali si vuole aderire riguardano vari campi: Biobanking and Biomolecular Resources Research Infrastructure, Consortium of European Social Science Data Archives, Digital Research Infrastructure for the Arts and Humanities, European Clinical Research Infrastructure Network, European Plate Observing System e Integrated Carbon Observation System.</p><p>Il Parlamento ha già stanziato le risorse finanziarie necessarie, a prescindere dal fatto che la Svizzera partecipi a queste reti come osservatore o come membro. I contributi annuali a questi ERIC si situano in una fascia compresa tra i 50'000 e i 150'000 franchi ciascuna.</p><p>Gli Stati hanno inoltre accolto la modifica della legge federale sulla promozione della ricerca e dell'innovazione trasferendo al Consiglio federale la facoltà di decidere queste adesioni, analogamente a quanto avviene già oggi per le infrastrutture di ricerca internazionali con una forma giuridica diversa.</p><p> </p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Adesione della Svizzera a sei reti di infrastrutture di ricerca con forma giuridica ERIC e modifica della LPRI"
}