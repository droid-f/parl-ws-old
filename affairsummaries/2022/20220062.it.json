{
  "id": 20220062,
  "updated": "2022-11-14T07:58:34Z",
  "description": "Messaggio del 7 settembre 2022 concernente la modifica della legge sull’assicurazione malattie (Misure di contenimento dei costi – Pacchetto 2)",
  "formattedId": "22.062",
  "initialSituation": "<p><b>Comunicato stampa del Consiglio federale del 07.09.2022</b></p><p><b>Nuove misure del Consiglio federale contro l'aumento dei costi nel settore sanitario</b></p><p><b>Il Consiglio federale intende contenere l'onere dei premi che grava sulla popolazione in Svizzera. Dopo un primo pacchetto di misure, nella sua seduta del 7 settembre 2022 ha adottato il secondo pacchetto di misure per il contenimento dei costi all'attenzione del Parlamento. Tali misure permettono di migliorare l'assistenza medica e di frenare l'incremento dei costi nel settore sanitario.</b></p><p>I premi riflettono i costi: se i costi della salute continuano ad aumentare, ci si dovrà attendere un conseguente aumento dei premi. Solo misure efficaci di contenimento dei costi possono frenare la tendenza a costi sempre più elevati e a un crescente onere dei premi. Le misure del Consiglio federale contribuiscono a contenere l'aumento quantitativo delle prestazioni non giustificato dal punto di vista medico e a frenare l'incremento dei costi dell'assicurazione di base. Allo stesso tempo viene rafforzata la qualità dell'assistenza sanitaria.</p><p> </p><p>Migliorare il coordinamento</p><p>Il secondo pacchetto di misure prevede la promozione di reti di cure coordinate e il conseguente rafforzamento della qualità dell'assistenza sanitaria. Una rete di cure coordinate raggruppa professionisti della salute di varie discipline e offre assistenza medica \"da un unico centro\". In questo modo si migliora il coordinamento lungo tutta la catena delle cure, per esempio nell'ambito del trattamento, da parte di specialisti, di anziani affetti da malattie croniche multiple. Questa rete di cure coordinate, definita fornitore di prestazioni, comprende il centro di coordinamento e i fornitori di prestazioni affiliati ad esso per contratto. Essa fattura agli assicuratori tutte le prestazioni erogate dalla rete come se fosse un unico fornitore di prestazioni.</p><p> </p><p>Accesso più rapido e conveniente ai medicamenti</p><p>l Consiglio federale intende anche garantire un accesso rapido e il più conveniente possibile a medicamenti innovativi e costosi. Per questo, la prassi già esistente di concludere accordi con le aziende farmaceutiche, i cosiddetti modelli di prezzo, deve essere sancita a livello di legge. Nell'applicazione dei modelli di prezzo, le aziende farmaceutiche restituiscono agli assicuratori una parte del prezzo o dei costi che ne derivano. Grazie a questa misura è possibile garantire l'accesso rapido ai medicamenti e, al contempo, contenere i costi degli stessi.In determinati casi, l'accesso rapido e il più conveniente possibile a medicamenti vitali costosi può essere garantito soltanto se vengono applicati modelli di prezzo confidenziali. Lo dimostrano anche le esperienze fatte all'estero, dove solo grazie all'applicazione di tali modelli vengono ottenute restituzioni elevate e fissati prezzi economici. Pertanto, l'attuazione di modelli di prezzo confidenziali deve essere resa possibile anche in Svizzera.</p><p> </p><p>Trasmissione elettronica delle fatture</p><p>Un'ulteriore misura prevede che tutti i fornitori di prestazioni dei settori stazionario e ambulatoriale siano tenuti d'ora in poi a trasmettere le loro fatture in forma elettronica, a prescindere dal fatto che le stesse siano a carico dell'assicuratore o della persona assicurata. L'esatta organizzazione della trasmissione elettronica è affidata ai partner tariffali. La persona assicurata tuttavia deve avere la possibilità di ricevere gratuitamente le fatture in forma cartacea.Il pacchetto comprende anche altre misure: l'esame differenziato dell'efficacia, dell'appropriatezza e dell'economicità dei medicamenti, delle analisi nonché dei mezzi e degli apparecchi come pure l'introduzione di tariffe di riferimento eque per garantire la concorrenza tra gli ospedali. Inoltre viene adeguato il disciplinamento delle prestazioni erogate dai farmacisti: essi hanno la possibilità di fornire prestazioni a titolo indipendente nell'ambito di programmi di prevenzione o prestazioni di consulenza farmaceutica per ottimizzare la dispensazione di medicamenti e l'aderenza terapeutica.Le misure adottate dal Consiglio federale pongono un freno alla crescita dei costi nell'AOMS. Sussiste potenziale di risparmio in particolare nell'attuazione di modelli di prezzo per medicamenti, ma anche attraverso la promozione delle cure coordinate. Non è ancora possibile quantificare concretamente l'ammontare dei risparmi, che dipende dalle modalità di applicazione delle misure da parte degli attori del sistema sanitario.Il messaggio sulle misure di contenimento dei costi adottato dal Consiglio federale sarà ora dibattuto in Parlamento.</p><p> </p><p>Il programma di contenimento dei costi del Consiglio federale</p><p>Nel 2018 il Consiglio federale ha adottato un programma di contenimento dei costi e due pacchetti di misure basati su di esso. Nel 2020 l'introduzione di obiettivi nell'AOMS è stata svincolata dal secondo pacchetto e ora funge da controprogetto indiretto all'\"Iniziativa per un freno ai costi\" dell'Alleanza del Centro. Quest'ultimo è attualmente dibattuto in Parlamento.Alcune misure del primo pacchetto, come la creazione di un'organizzazione tariffale nazionale e l'introduzione di una copia della fattura nel sistema del terzo pagante, sono già entrate in vigore. Attualmente la gestione dei costi nel settore ambulatoriale e il diritto di ricorso degli assicuratori nella pianificazione ospedaliera sono ancora dibattuti in Parlamento. Ulteriori misure quali l'introduzione di un articolo sulla sperimentazione per la promozione di progetti innovativi che contribuiscano al contenimento dei costi nonché la trasmissione dei dati da parte degli attori del sistema sanitario entreranno in vigore all'inizio del 2023.Il Consiglio federale - indipendentemente dai pacchetti di contenimento dei costi - ha già adottato negli ultimi anni diverse misure a breve termine per frenare l'aumento dei costi della salute. Esse riguardavano i prezzi dei medicamenti, il tariffario medico Tarmed e l'elenco dei mezzi e degli apparecchi (EMAp). Grazie a queste misure e in seguito al rinvio degli interventi negli ospedali dovuto al coronavirus, la dinamica di crescita dei costi nel 2018 e nel 2020 si è arrestata.Tuttavia, dal 2021 si registra nuovamente un netto aumento dei costi. Per poter frenare a lungo termine tale incremento, il Consiglio federale ha adottato le relative misure sulla base del programma di contenimento dei costi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 7 settembre 2022 concernente la modifica della legge sull’assicurazione malattie (Misure di contenimento dei costi – Pacchetto 2)"
    },
    {
      "number": 1,
      "resolutions": [

      ],
      "text": "Legge federale sull’assicurazione malattie (LAMal) (Misure di contenimento dei costi – Pacchetto 2)"
    }
  ],
  "proceedings": "<p><b>Comunicato stampa della commissione sicurezza sociale e della sanità del Consiglio nazionale del 21.10.2022</b></p><p><b>Misure di contenimento dei costi - Pacchetto 2: entrata in materia</b></p><p>Con 15 voti contro 8 e 1 astensione, la Commissione è entrata in materia sul secondo pacchetto di misure volte a frenare l'incremento dei costi (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220062\">22.062</a>). Ritiene necessario prendere misure al fine di contenere l'aumento dei costi della salute e, di riflesso, anche l'aumento dei premi delle casse malati. In preambolo alla discussione la Commissione ha sentito rappresentanti dei Cantoni, di diversi fornitori di prestazioni, dei pazienti, degli assicuratori e di altre organizzazioni. La Commissione ha constatato la presenza di numerose posizioni critiche e opinioni diverse fra gli interpellati in merito alle sette misure presentate dal Consiglio federale.</p><p>La Commissione avvierà la deliberazione di dettaglio nella prossima seduta, nell'ambito della quale valuterà diverse possibilità al fine di discutere in modo mirato le misure oggetto di opinioni contrastanti coinvolgendo gli attori interessati.</p><p> </p><p><b>Informazioni</b></p><p>Boris Burri, segretario della commissione, </p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p><p> </p><p><b>Comunicato stampa della commissione delle istituzioni politiche del Consiglio nazionale del 28.10.2022</b></p><p>La Commissione è contraria alla proposta del Consiglio federale di prevedere, nel secondo pacchetto di misure di contenimento dei costi nell'assicurazione malattie (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220062\">22.062</a>), un'eccezione al principio di trasparenza per i documenti relativi ai modelli di prezzo dei medicamenti (art. 52c). Con 16 voti contro 7, ha deciso di presentare un corapporto in tal senso alla Commissione della sicurezza sociale e della sanità pubblica. Secondo la maggioranza, l'interesse dei cittadini e dei consumatori a conoscere in tutti i casi il prezzo reale dei medicamenti deve prevalere su qualsiasi altra considerazione. Una minoranza, invece, è favorevole alla versione del Consiglio federale, per non compromettere l'accesso a determinati farmaci e per non rischiare di aumentare i costi a carico dell'assicurazione malattie. </p><p><b> </b></p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p><p> </p><p><b>Comunicato stampa della commissione sicurezza sociale e della sanità del Consiglio nazionale del 11.11.2022</b></p><p><b>La Commissione della sicurezza sociale e della sanità del Consiglio nazionale (CSSS-N) è unanime sulla necessità di promuovere maggiormente le cure coordinate. Poiché l'approccio proposto dal Consiglio federale è fortemente contestato dagli attori interessati, la Commissione ha incaricato l'amministrazione di organizzare tavole rotonde miranti a esaminare una soluzione che apporti un valore aggiunto al sistema sanitario.</b></p><p>La Commissione della sicurezza sociale e della sanità del Consiglio nazionale (CSSS-N) ha proseguito le deliberazioni sul secondo pacchetto di misure di contenimento dei costi (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220062\">22.062</a>). All'unanimità, ha incaricato l'amministrazione di organizzare tavole rotonde sul tema delle reti di cure coordinate, al fine di trovare una soluzione che possa riunire la maggioranza degli attori interessati, come i medici e gli altri operatori sanitari, gli assicuratori, i servizi stazionari e ambulatoriali, i pazienti e i Cantoni.</p><p>Per quanto riguarda le altre misure parimenti contestate nel settore dei medicamenti, la Commissione desidera altresì esaminare vari approcci prima di avviare la deliberazione di dettaglio. L'amministrazione è stata incaricata di esaminare la possibilità di una cooperazione rafforzata con l'estero, di valutare modelli alternativi per il rimborso di medicamenti innovativi e i criteri per la rivalutazione dei prezzi. Con 13 voti contro 10 e 2 astensioni, la Commissione ha inoltre incaricato l'amministrazione di elaborare un rapporto che illustri come sostenere l'attuazione di misure di prevenzione nell'ambito del progetto.</p><p>Onde poter trattare in modo globale e coerente le differenti misure proposte in questo secondo pacchetto, con 14 voti contro 11 la Commissione ha deciso di riprendere le proprie deliberazioni solamente quando saranno terminati questi lavori. Con 15 voti contro 10 ha rifiutato una proposta di rinvio dell'intero progetto al Consiglio federale. La Commissione ritiene infatti che il progetto di quest'ultimo, che comprende anche diverse misure non contestate, debba fungere da base ed essere in seguito completato dopo un accurato esame. La Commissione reputa necessario adottare rapidamente misure per lottare contro l'aumento dei costi della salute. Riprenderà quindi i suoi lavori nel secondo trimestre del 2023.</p><p> </p><p><b>Comunicato stampa della commissione sicurezza sociale e della sanità del Consiglio nazionale del 28.04.2023</b></p><p>La Commissione ha avviato le deliberazioni di dettaglio sul secondo pacchetto relativo alle misure di contenimento dei costi (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220062\">22.062</a>). In precedenza aveva incaricato l'Amministrazione di svolgere tavole rotonde sulle reti di cure coordinate. Analogamente alla maggioranza dei partecipanti alle tavole rotonde, anche la Commissione respinge l'idea di creare questo nuovo fornitore di prestazioni: con 16 voti contro 9, ha respinto una proposta di compromesso la quale prevedeva un numero inferiore di condizioni rispetto al disegno del Consiglio federale. La Commissione propone invece di adeguare le norme esistenti per consentire un migliore coordinamento. Nello specifico, occorre permettere agli assicuratori di utilizzare i dati dei propri assicurati per informarli in modo individuale su eventuali possibilità di risparmio o modelli assicurativi più confacenti (15 voti contro 8). Con due mozioni, la Commissione intende inoltre rendere più interessanti a lungo termine modelli assicurativi alternativi. Con 18 voti contro 6 e un'astensione vuole prevedere la possibilità di concludere contratti pluriennali, con 15 voti contro 8 e 2 astensioni chiede invece di poter calcolare diversamente la riduzione dei premi.</p><p>La Commissione è favorevole alla possibilità per i farmacisti di fatturare nuove prestazioni relative alla consulenza e alla prevenzione nell'ambito dell'assicurazione di base, tuttavia vorrebbe consentire un numero maggiore di prestazioni rispetto a quanto proposto dal Consiglio federale. La Commissione chiarirà in che misura l'aumento dei costi previsto per le nuove prestazioni potrebbe essere ammortizzato tramite una modifica di ordinanza.</p><p>Nell'ambito dei medicamenti, la Commissione concorda con la proposta del Consiglio federale di sancire nella legge modelli di prezzo per medicamenti costosi. Tuttavia, la Commissione deciderà sul grado di confidenzialità da accordare ai prezzi oggetto di trattative soltanto dopo aver effettuato ulteriori accertamenti. Con 17 voti contro 8, la Commissione si è inoltre espressa a favore di un nuovo modello di rimunerazione che consentirà di rendere disponibili i medicamenti in modo più rapido. In tal modo, i medicamenti per i quali sussiste un elevato fabbisogno devono essere rimunerati a un prezzo provvisorio per una durata di 24 mesi a partire dall'omologazione da parte di Swissmedic e inclusi in un elenco separato. Durante questo periodo, l'UFSP deve stabilire un prezzo economico che sarà in seguito compensato e decidere se inserire tali medicamenti nell'elenco delle specialità. La situazione particolare concernente i medicamenti per il trattamento di malattie rare è inoltre oggetto di una mozione della Commissione (13 voti contro 7 e 5 astensioni). La Commissione depositerà inoltre un postulato con il quale incarica il Consiglio federale di valutare l'adesione all'iniziativa Beneluxa volta a una maggiore cooperazione a livello internazionale nel settore dei medicamenti (18 voti contro 6 e un'astensione). Come già espresso nell'ambito del primo pacchetto concernente le misure di contenimento dei costi, la Commissione respinge l'introduzione di un sistema dei prezzi di riferimento per i medicamenti (17 voti contro 8). La Commissione propone infine di prevedere la possibilità di escludere medicamenti dal riesame periodico per quanto riguarda l'efficacia, l'appropriatezza e l'economicità (21 voti favorevoli e 4 astensioni).</p><p>La Commissione proseguirà le deliberazioni nel corso di una prossima seduta.</p><p> </p><p><b>Informazioni</b></p><p>Boris Burri, segretario della commissione, </p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "LAMal. Modifica (Misure di contenimento dei costi – Pacchetto 2)"
}