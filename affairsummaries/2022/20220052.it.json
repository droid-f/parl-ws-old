{
  "id": 20220052,
  "updated": "2023-01-19T15:06:40Z",
  "description": "Messaggio del 22 giugno 2022 concernente lo stanziamento di un credito d’impegno per i nuovi sistemi di produzione (NEPRO) dell’Ufficio federale di topografia (swisstopo) per il periodo 2023–2029",
  "formattedId": "22.052",
  "initialSituation": "<p><b>Comunicato stampa del Consiglio federale del 22.06.2022</b></p><p><b>Il Consiglio federale modernizza i sistemi di produzione di swisstopo</b></p><p><b>Per soddisfare le esigenze sociali e tecniche attuali e future, il Consiglio federale intende dotare l'Ufficio federale di topografia swisstopo di nuovi e moderni sistemi di produzione. A tal fine, nella riunione del 22 giugno 2022, il Consiglio federale ha approvato il messaggio relativo a un credito d'impegno di 37 milioni di franchi per i \"Nuovi sistemi di produzione swisstopo\" (NEPRO). Il Consiglio federale ha trasmesso il messaggio al Parlamento chiedendo lo sblocco della prima fase 2023-2024 per un importo di 17,3 milioni di franchi.</b></p><p>La digitalizzazione della società pone nuove sfide al servizio pubblico, all'Amministrazione federale e di conseguenza anche a swisstopo, il centro svizzero di geoinformazione. In tale contesto, la \"strategia Svizzera digitale\" e la \"strategia per la geoinformazione Svizzera\", forniscono le linee guida per l'azione del Governo. Inoltre è possibile identificare le aspettative degli utenti e le tendenze del settore, come un breve tempo di reazione ai cambiamenti della realtà, la facilità di accesso o lo sviluppo di piattaforme di collaborazione. Oggi per l'acquisizione e la gestione dei geodati come pure per la realizzazione di geoprodotti e servizi versatili swisstopo impiega singoli sistemi in parte obsoleti, concepiti all'inizio del nuovo secolo e alcuni utilizzati ormai da 13 anni. I sistemi centrali di swisstopo per la produzione di geodati anno raggiunto la fine del loro ciclo di vita e devono essere sostituiti. Inoltre numerosi sistemi periferici devono essere adeguati ai più moderni standard tecnologici.</p><p> </p><p>Un investimento a lungo termine</p><p>Per la realizzazione di questo progetto, nel 2019 swisstopo ha lanciato il programma \"Nuovi sistemi di produzione\" (NEPRO) che comprende tutte le catene di produzione, dalla raccolta dei dati alla creazione dei prodotti. Nell'ultimo decennio le possibilità tecnologiche si sono sviluppate in modo significativo. Un aggiornamento della tecnologia attuale non è sufficiente, è necessaria una nuova piattaforma per l'intero ufficio per poter soddisfare le esigenze della digitalizzazione.</p><p>Il fabbisogno finanziario complessivo del programma NEPRO per il periodo 2019-2029 è di 65,6 milioni di franchi. A livello di Confederazione non sono necessarie ulteriori risorse finanziarie o di personale. Le spese per il personale, finanziate dal budget di swisstopo, rappresentano circa la metà dei costi.Per quanto riguarda le spese materiali e gli investimenti per gli anni 2023-2029, il Consiglio federale ha approvato oggi il messaggio su un credito d'impegno di 37 milioni di franchi e lo ha trasmesso al Parlamento con la richiesta di sbloccare la prima tappa 2023-2024 di 17,3 milioni di franchi. La metà dei crediti per il preventivo e il piano finanziario sarà fornita dal budget globale di swisstopo e l'altra metà sarà compensata all'interno del DDPS.</p><p> </p><p>La digitalizzazione richiede una nuova piattaforma</p><p>Le future infrastrutture di produzione per i dati georeferenziati e i rispettivi sistemi dovranno essere in grado di produrre dati georeferenziati ufficiali aggiornati, affidabili, adeguati e coerenti come pure geoprodotti ufficiali da essi derivati. A tale riguardo è necessario poter utilizzare diverse fonti di dati e processi collaborativi.</p><p>Il programma NEPRO comprende più di 30 progetti e progetti parziali. Non comprende i sistemi come le piattaforme di distribuzione e le app dove l'attenzione è rivolta agli utenti finali. Presso swisstopo, il programma NEPRO procede parallelamente all'attività in corso che dev'essere garantita in ogni momento come priorità assoluta.</p><p>La creazione di una nuova piattaforma tecnica presso swisstopo consentirà di garantire l'attuazione delle necessarie fasi di sviluppo in collaborazione con altri uffici federali e con i Cantoni.</p><p>Sul piano economico ciò significa costi inferiori per la soluzione di compiti sempre più complessi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 giugno 2022 concernente lo stanziamento di un credito d’impegno per i nuovi sistemi di produzione (NEPRO) dell’Ufficio federale di topografia (swisstopo) per il periodo 2023–2029"
    },
    {
      "number": 1,
      "resolutions": [
        {
          "council": 2,
          "date": "2022-12-14T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale che stanzia un credito d’impegno per il programma Nuovi sistemi di produzione (NEPRO) dell’Ufficio federale di topografia (swisstopo) per il periodo 2023–2029"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 14.12.2022</b></p><p><b>Swisstopo, pioggia di milioni per modernizzazione</b></p><p><b>Allo scopo di dotare l'Ufficio federale di topografia swisstopo di nuovi e moderni sistemi di produzione (progetto NEPRO) per stare al passo con la digitalizzazione, il Consiglio degli Stati ha approvato oggi all'unanimità un credito d'impegno iniziale di 37 milioni di franchi per il periodo 2023-2029.</b></p><p>Nel corso del breve dibattito su un dossier non contestato, i \"senatori\" hanno sbloccato la prima fase del progetto per il biennio 2023-2024 per un importo di 17,3 milioni.</p><p>Nel suo intervento, la consigliera federale Viola Amherd ha spiegato che attualmente, per l'acquisizione e la gestione dei geodati come pure per la realizzazione di geoprodotti e servizi versatili, swisstopo impiega singoli sistemi in parte obsoleti, concepiti all'inizio del nuovo secolo.</p><p>I sistemi centrali di swisstopo per la produzione di geodati anno raggiunto la fine del loro ciclo di vita e devono essere sostituiti. Inoltre numerosi sistemi periferici devono essere adeguati ai più moderni standard tecnologici, ha spiegato la \"ministra\" della difesa.</p><p>Per la realizzazione di questo progetto, nel 2019 swisstopo ha lanciato il programma \"Nuovi sistemi di produzione\" (NEPRO) che comprende tutte le catene di produzione, dalla raccolta dei dati alla creazione dei prodotti. </p><p>Nell'ultimo decennio le possibilità tecnologiche si sono sviluppate in modo significativo. Un aggiornamento della tecnologia attuale non è sufficiente; per questo è necessaria una nuova piattaforma per l'intero ufficio per poter soddisfare le esigenze della digitalizzazione.</p><p>Il fabbisogno finanziario complessivo del programma NEPRO per il periodo 2019-2029 è di 65,6 milioni di franchi. A livello di Confederazione non sono necessarie ulteriori risorse finanziarie o di personale. Le spese per il personale, finanziate dal budget di swisstopo, rappresentano circa la metà dei costi.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Nuovi sistemi di produzione (NEPRO) per swisstopo. Credito d'impegno per il 2023-2029"
}