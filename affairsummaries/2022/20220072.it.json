{
  "id": 20220072,
  "updated": "2023-04-18T10:41:14Z",
  "description": "Messaggio del 23 novembre 2022 concernente la proroga della partecipazione della Svizzera alla Forza multinazionale della NATO in Kosovo (KFOR) (dal 2024 al 2026)",
  "formattedId": "22.072",
  "initialSituation": "<p><b>Comunicato stampa del Consiglio federale del 23.11.2022</b></p><p><b>Consiglio federale: proroga della partecipazione svizzera alla KFOR e possibilità di aumentare l'effettivo</b></p><p><b>Durante la sua seduta del 23 novembre 2022, il Consiglio federale ha adottato il messaggio concernente la proroga di tre anni dell'impiego dell'esercito a sostegno della Forza multinazionale della NATO in Kosovo (KFOR). Inoltre desidera avere la possibilità di aumentare l'effettivo del contingente nel corso del mandato di al massimo 30 militari per permettere all'esercito di rispondere a eventuali necessità supplementari della KFOR. I costi supplementari legati all'aumento dell'effettivo massimo verrebbero coperti dal budget del DDPS. Dato che dura più di tre settimane e coinvolge più di 100 militari, spetta ora al Parlamento approvare questo impiego armato.</b></p><p>Dall'ottobre del 1999 con la Swisscoy (Swiss Company) l'Esercito svizzero partecipa alla missione internazionale di promovimento della pace KFOR (Kosovo Force) della NATO in Kosovo. La Swisscoy comprende al massimo 195 militari volontari. L'impiego della KFOR si fonda sulla risoluzione 1244 del Consiglio di sicurezza dell'ONU. Nel </p><p>mese di giugno del 2020 il Parlamento ha prolungato il mandato fino al 31 dicembre 2023.</p><p> </p><p>Rischi di deterioramento della situazione in seguito alla guerra in Ucraina</p><p>Nonostante attualmente la situazione sia stabile, in ottica futura essa rimane labile. Nel caso specifico la NATO ritiene che l'impiego della KFOR dovrà proseguire fino a quando le relazioni tra la Serbia e il Kosovo non si saranno normalizzate. D'altra parte, l'aggressione militare russa rivolta contro l'Ucraina comporta un aumento dei rischi in materia di sicurezza in Europa e anche nei Balcani occidentali. Date queste premesse, la KFOR rimane indispensabile in veste di garante militare di un contesto sicuro, favorevole allo sviluppo del Kosovo e alla stabilità di tutta la regione.</p><p> </p><p>Proroga della partecipazione svizzera alla KFOR e possibilità di aumentare l'effettivo nel corso del mandato</p><p>In base a quanto precede il Consiglio federale propone al Parlamento di prorogare la partecipazione svizzera alla KFOR fino al 31 dicembre 2026. Inoltre il Consiglio federale desidera avere la possibilità di aumentare l'effettivo del contingente nel corso del mandato di al massimo 30 militari per permettere all'Esercito svizzero di rispondere a eventuali necessità supplementari della KFOR. Nel quadro del mandato attuale conferito dal Parlamento, l'effettivo della Swisscoy può essere aumentato solo in via temporanea per esigenze legate alla logistica e al rifornimento del contingente. In caso di minaccia accresciuta per la Swisscoy, il contingente può essere rinforzato a breve termine per garantire la sua protezione. Dato che dura più di tre settimane e coinvolge più di 100 militari, spetta ora al Parlamento approvare questo impiego armato. I costi supplementari legati all'aumento dell'effettivo massimo verrebbero coperti dal budget del DDPS.La Svizzera nutre un interesse diretto riguardo alla pace e alla stabilità in Kosovo e in tutta la regione. L'importanza di un tale contributo è sottolineata dal fatto che quest'ultimo è parte della prospettiva che prevede di valutare un rafforzamento della cooperazione svizzera con la NATO, nella forma in cui è stato presentato dal Consiglio federale nel suo rapporto complementare al rapporto sulla politica di sicurezza 2021. Nel contesto attuale caratterizzato da un deterioramento della situazione a est dell'Europa, gli Stati membri della NATO potrebbero essere portati ad aumentare il loro impegno e costretti a ridurre i loro contributi in seno alla KFOR. In una tale situazione la Svizzera, che non è in grado di impegnarsi militarmente a est, potrebbe essere costretta ad aumentare il suo contributo in seno alla KFOR. In un momento in cui la NATO e i Paesi europei si mobilitano per far fronte alla sfide legate all'aggressione militare russa rivolta contro l'Ucraina, la Svizzera dimostra così di assumersi la sua parte di responsabilità contribuendo a salvaguardare la stabilità e lo sviluppo di una regione con la quale vanta legami stretti.Il 31 dicembre di ogni anno il DDPS presenterà un rapporto intermedio concernente l'impiego della Swisscoy alle Commissioni della politica estera e alle Commissioni della politica di sicurezza delle Camere federali.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 23 novembre 2022 concernente la proroga della partecipazione della Svizzera alla Forza multinazionale della NATO in Kosovo (KFOR) (dal 2024 al 2026)"
    },
    {
      "number": 1,
      "resolutions": [
        {
          "council": 2,
          "date": "2023-03-01T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale che proroga la partecipazione della Svizzera alla Forza multinazionale della NATO in Kosovo (KFOR) (dal 2024 al 2026)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 01.03.2023</b></p><p><b>Prorogare impiego Swisscoy sino a fine 2026</b></p><p><b>La Swisscoy deve restare in Kosovo sino a fine 2026. Con 33 voti contro 2 e 2 astenuti, il Consiglio degli Stati ha approvato la proroga dell'impiego e la possibilità di aumentare durante il mandato l'effettivo del contingente di al massimo 30 militari. In questo modo l'esercito può soddisfare eventuali esigenze supplementari della Forza multinazionale per il mantenimento della pace (KFOR).</b></p><p>La presenza della KFOR resta necessaria in questo Paese a causa della fragile situazione sul posto, ha dichiarato Andrea Gmür-Schönenberger (Centro/LU) a nome della commissione . È nell'interesse della Svizzera proseguire l'impiego della Swiss Company (Swisscoy), in particolare per questioni di sicurezza e per evitare flussi di rifugiati.</p><p>\"Con la guerra in Ucraina i rischi in materia di sicurezza sono aumentati in Europa. E dal momento che la Svizzera non può impegnarsi militarmente in Ucraina a causa della sua neutralità, può farlo in Kosovo\", ha aggiunto.</p><p>Thierry Burkart (PLR/AG) ha dal canto suo evocato la grande diaspora kosovara in Svizzera. Un conflitto armato nei Balcani potrebbe far fuggire migliaia di persone. \"Flussi di rifugiati sarebbero un compito gigantesco per le nostre autorità\", ha dichiarato il presidente del PLR, aggiungendo che un ritiro elvetico dal Kosovo non sarebbe compreso dai nostri partner internazionali.</p><p>Come detto, i\"senatori\" hanno inoltre approvato un aumento del contingente di al massimo 30 militi. L'esperienza degli ultimi anni ha dimostrato come sia possibile essere operativi in tempi rapidi, ha precisato la ministra della difesa Viola Amherd.</p><p>La consigliera federale ha ricordato che i costi supplementari saranno coperti dal budget del Dipartimento della difesa. La Swisscoy comprende attualmente 195 soldati volontari.</p><p> </p><p><b>Comunicato stampa della commissione della politica di sicurezza del Consiglio nazionale del 25.04.2023</b></p><p>La Commissione della politica di sicurezza del Consiglio nazionale (CPS-N) propone, con 17 voti contro 5 e 3 astensioni, di approvare la proroga del mandato della Swisscoy in Kosovo sino alla fine del 2026, così come la possibilità di aumentare eventualmente l'effettivo del contingente. Tutte le proposte di non entrata in materia, di rinvio al Consiglio federale e di modifica del decreto federale sono state respinte.</p><p>La proposta di non entrata in materia è stata respinta con 20 voti contro 3 e 2 astensioni. Con 22 voti contro 3, la CPS-N ha respinto una proposta di rinvio con la quale si intendeva incaricare il Consiglio federale di far sì che il sostegno finanziario per il promovimento civile della pace fosse pari a quello previsto per l'impiego della Swisscoy. Con 18 voti contro 7 sono inoltre state respinte delle proposte che chiedevano di stralciare un aumento dell'effettivo, limitato nel tempo, di al massimo 50 militi, rispettivamente di aumentare il contingente, se necessario e in modo illimitato nel tempo, di 60 militi. Con 17 voti contro 6 e 1 astensione, la Commissione ha respinto la proposta di prorogare il mandato della Swisscoy per un ultimo periodo e terminarlo definitivamente al più tardi alla fine del 2026. Infine, con 18 voti contro 7 ha anche respinto la proposta di sottoporre il progetto a referendum. Tutte le proposte respinte sono sostenute da minoranze. </p><p>La maggioranza della Commissione ritiene che la situazione in Kosovo continui a richiedere la presenza della KFOR e che l'impiego della Swisscoy sia ragionevole, necessario e non ponga problemi dal profilo del diritto della neutralità. Alla luce delle tensioni persistenti nella regione, ritiene inoltre giustificato accordare al Consiglio federale la competenza di aumentare eventualmente il contingente. Considerata la forte presenza in Svizzera di persone di origine kosovara, la Svizzera ha interesse a contribuire alla stabilità del Kosovo e dei Balcani occidentali. La maggioranza rileva inoltre che per consentire alla cooperazione civile allo sviluppo di operare è necessario promuovere la pace con risorse militari. Sottolinea infine che la Svizzera, con la sua partecipazione, ha la possibilità di dimostrare la sua fattiva solidarietà internazionale e di trarre tutti i vantaggi della sua neutralità.</p><p>La minoranza che propone la non entrata in materia reputa che sia fondamentalmente sbagliato che la Svizzera, in quanto Paese neutrale, mantenga un impiego militare all'estero. La minoranza che sostiene la proposta di rinvio riconosce l'effetto stabilizzatore della KFOR, ma ritiene indispensabile un contemporaneo rafforzamento della cooperazione civile allo sviluppo. In considerazione del fatto che il mandato della Swisscoy dura ormai dal 1999, un'altra minoranza ritiene che sia obbligatorio sottoporre il decreto federale a referendum. La minoranza che chiede la cessazione definitiva del mandato della Swisscoy per la fine del 2026 vuole impedire che esso diventi un mandato permanente.</p><p>Il Consiglio nazionale tratterà il progetto (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220072\">22.072</a>) in occasione della sessione estiva. Il Consiglio degli Stati lo ha approvato nella sessione primaverile senza apportarvi alcuna modifica.</p><p> </p><p><b>Informazioni</b></p><p>P.-Y. Breuleux, segretario della commissione,</p><p>058 322 92 43,</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Partecipazione della Svizzera alla KFOR. Proroga dell'impiego della Swisscoy"
}