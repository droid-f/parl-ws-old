{
  "id": 20220047,
  "updated": "2022-11-29T14:56:24Z",
  "description": "Messaggio del 3 giugno 2022 concernente la modifica della legge federale sugli stranieri e la loro integrazione (proroga delle disposizioni sul test COVID-19 in caso di rinvio coatto)",
  "formattedId": "22.047",
  "initialSituation": "<p><b>Comunicato stampa del Consiglio federale del 03.06.2022</b></p><p><b>Il Consiglio federale intende prorogare le disposizioni sul test COVID 19 in caso di rinvio coatto</b></p><p><b>Dal 2 ottobre 2021, le persone tenute a lasciare la Svizzera possono essere obbligate a effettuare un test COVID 19 se non è altrimenti possibile eseguire l'allontanamento. Molti Stati chiedono infatti tuttora un test COVID 19 negativo per riammettere le persone allontanate. Affinché i Cantoni possano continuare ad eseguire gli allontanamenti, nella riunione del 3 giugno 2022 il Consiglio federale ha adottato il messaggio sulla proroga di tale regola fino alla fine di giugno 2024.</b></p><p>Le disposizioni vigenti sono valide fino al 31 dicembre 2022. Per garantire l'esecuzione dell'allontanemento senza soluzione di continuità, il Consiglio federale propone al Parlamento di dichiarare l'oggetto urgente.</p><p>Anche se dall'entrata in vigore delle disposizioni le circostanze relative al COVID19 in Svizzera si sono stabilizzate e la situazione straordinaria è stata abrogata nella primavera 2022, i Paesi d'origine e di provenienza più importanti delle persone tenute a lasciare la Svizzera, la maggior parte degli Stati Dublino e le compagnie aeree chiedono tuttora un test COVID19 negativo per riammettere o trasportare le persone allontanate dalla Svizzera. Al momento e a causa della situazione volatile relativa al COVID19 non è prevedibile quando gli Stati d'origine e di provenienza, gli Stati Dublino e le imprese di trasporto rinunceranno a chiedere un test COVID19.</p><p>Le esperienze maturate finora con l'obbligo del test introdotto nell'ottobre 2021 sono del tutto positive. Dal 2 ottobre 2021 alla fine del 2021, grazie all'obbligo l'allontonamento ha potuto essere eseguito in 82 casi. Nel primo trimestre 2022 sono stati registrati 64 casi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 3 giugno 2022 concernente la modifica della legge federale sugli stranieri e la loro integrazione (proroga delle disposizioni sul test COVID-19 in caso di rinvio coatto)"
    },
    {
      "number": 1,
      "resolutions": [
        {
          "council": 1,
          "date": "2022-09-22T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2022-11-29T00:00:00Z",
          "text": "Adesione"
        }
      ],
      "text": "Legge federale sugli stranieri e la loro integrazione (LStrI) (Test COVID-19 in caso di rinvio coatto)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 22.09.2022</b></p><p><b>Prorogato obbligo test Covid in caso di rinvio coatto</b></p><p><b>Le persone rinviate o espulse dalla Svizzera devono sottoporsi a un test del Covid-19, se altrimenti non è possibile eseguire l'allontanamento. Il Consiglio nazionale ha appoggiato oggi - con 118 a 62 - la richiesta del governo di estendere il regolamento in materia, in vigore dall'ottobre 2021, fino alla fine di giugno del 2024.</b></p><p>L'attuale normativa scadrebbe alla fine dell'anno. Malgrado una situazione epidemiologica stabile, molti Paesi richiedono ancora un test negativo per riammettere le persone rinviate dalla Svizzera, ha dichiarato Kurt Fluri (PLR/SO) a nome della commissione.</p><p>Non è chiaro come evolverà la situazione in futuro. Alcuni Stati potrebbero inasprire nuovamente le misure di protezione contro il coronavirus in autunno, ha aggiunto la ministra di giustizia Karin Keller-Sutter.</p><p>Senza l'obbligo, sussiste il rischio che le persone che devono lasciare la Svizzera rifiutino di sottoporsi al test per evitare l'espulsione verso il Paese di origine o di provenienza o verso lo Stato Dublino responsabile del trattamento della loro domanda, ha precisato Fluri.</p><p>La sinistra si è opposta alla misura. \"Si tratta di un ingerenza fisica sproporzionata\", ha affermato Greta Gysin (Verdi/TI), temendo abusi da parte del personale che deve eseguire il test e citando casi di interventi inappropriati descritti dalla Commissione nazionale per la prevenzione della tortura. La sua proposta di minoranza è stata bocciata con 118 voti a 61.</p><p> </p><p><b>Comunicato stampa della commissione delle istituzioni politiche del Consiglio degli Stati del 18.10.2022</b></p><p>La Commissione ha concluso l'esame preliminare di quattro disegni del Consiglio federale riguardanti varie modifiche della legge federale sugli stranieri e la loro integrazione (LStrI), che sono quindi pronti per la trattazione da parte della Camera.(...)</p><p>Il secondo disegno (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220047\">22.047</a>) prevede di prorogare fino a fine giugno 2024 l'attuale disposizione della LStrI secondo cui le persone tenute a lasciare il Paese possono essere obbligate a sottoporsi a un test COVID-19 se questo è un presupposto ai fini dell'allontanamento. La Commissione ha approvato la proroga con 10 voti contro 2.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Durata di validità della disposizione urgente concernente i test COVID-19 in caso di rinvio coatto (art. 72 LStrI). Proroga"
}