{
  "id": 20220022,
  "updated": "2022-04-29T09:00:21Z",
  "description": "Messaggio del 4 marzo 2022 sulla legge federale concernente l’impiego di mezzi elettronici per l’adempimento dei compiti delle autorità",
  "formattedId": "22.022",
  "initialSituation": "<p><b>Comunicato stampa del Consiglio federale del 04.03.2022</b></p><p><b>Il Consiglio federale licenzia il messaggio sulla legge federale concernente l'impiego di mezzi elettronici per l'adempimento dei compiti delle autorità</b></p><p><b>Il 4 marzo 2022 il Consiglio federale ha licenziato il messaggio sulla legge federale concernente l'impiego di mezzi elettronici per l'adempimento dei compiti delle autorità (LMeCA). La LMeCA permette di creare le basi legali per una trasformazione digitale efficace dell'Amministrazione federale, nonché per la collaborazione tra autorità di diversi enti pubblici e con terzi nell'ambito del Governo elettronico.</b></p><p>Il disegno di legge intende promuovere lo svolgimento elettronico dei processi aziendali della Confederazione (\"digital first\"). Questi processi comprendono l'interazione tra le autorità di tutti i livelli statali nonché con la popolazione e le imprese. La legge definisce essenzialmente le condizioni quadro per la diffusione del Governo elettronico a livello federale, per le forme di collaborazione della Confederazione con altri enti pubblici e organizzazioni nell'ambito del Governo elettronico, come pure per le prestazioni elettroniche delle autorità della Confederazione. Crea altresì le basi per la trasmissione di software senza il pagamento di licenze (\"software open source\"), per la pubblicazione di dati dell'amministrazione utilizzabili liberamente (\"open government data\"), per la messa a disposizione e l'utilizzo di mezzi delle tecnologie dell'informazione e della comunicazione delle autorità federali, così come per la definizione di standard da parte della Confederazione. Inoltre, il disegno di legge prevede la possibilità di delegare a organizzazioni compiti inerenti all'attività amministrativa ausiliaria. Disciplina il principio dello scambio elettronico di dati automatizzato tramite interfacce, così come la gestione di una piattaforma di interoperabilità. Per promuovere la trasformazione digitale dell'Amministrazione federale, crea anche una base per l'esecuzione di progetti pilota. Una disposizione la cui validità è limitata prevede infine un finanziamento iniziale relativo al periodo 2024-2027 per il promovimento di infrastrutture e servizi di base digitali urgentemente necessari.</p><p>Il Consiglio federale ha precisato il contenuto del disegno di legge fondandosi sui risultati della consultazione. Ha deciso in particolare di non mantenere la facoltà della Confederazione di rendere obbligatori l'utilizzo di determinati mezzi TIC e l'applicazione di certi standard per i Cantoni come pure per le persone e le organizzazioni esterne incaricate dell'esecuzione del diritto federale.L'Assemblea federale tratterà il progetto per la prima volta verosimilmente nel secondo semestre del 2022.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 4 marzo 2022 sulla legge federale concernente l’impiego di mezzi elettronici per l’adempimento dei compiti delle autorità"
    },
    {
      "number": 1,
      "resolutions": [

      ],
      "text": "Legge federale concernente l’impiego di mezzi elettronici per l’adempimento dei compiti delle autorità (LMeCA)"
    }
  ],
  "proceedings": "<p>Co-rapporto della Commissione delle finanze del Consiglio degli Stati</p><p><b>Comunicato stampa della commissione delle finanze del Consiglio degli Stati del 05.04.2022</b></p><p>Nell'ambito della procedura di corapporto, la Commissione ha inoltre analizzato gli aspetti finanziari del messaggio sulla legge federale concernente l'impiego di mezzi elettronici per l'adempimento dei compiti delle autorità (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220022\">22.022</a> s).</p><p>Il disegno di legge intende promuovere lo svolgimento elettronico dei processi aziendali della Confederazione e permette di creare le basi legali per una trasformazione digitale efficace dell'Amministrazione federale, nonché per la collaborazione tra autorità di diversi enti pubblici e con terzi nell'ambito del Governo elettronico.</p><p>Sono state affrontate le problematiche della costituzionalità del disegno di legge e della centralizzazione che esso implica. La CdF-S non ha proposto modifiche al disegno di legge presentato dal Consiglio federale. Essa comunicherà le proprie deliberazioni alla CSEC-S, incaricata dell'oggetto, quando quest'ultima si occuperà di questa tematica.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione della scienza, dell'educazione e della cultura del Consiglio degli Stati del 08.04.2022</b></p><p>La Commissione ha iniziato i lavori relativi alla legge federale concernente l'impiego di mezzi elettronici per l'adempimento dei compiti delle autorità (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220022\">22.022</a> s). Dopo aver sentito il consigliere di Stato Christian Rathgeb, presidente della Conferenza dei Governi cantonali, la Commissione ha deciso all'unanimità di entrare in materia. Il disegno di legge mira a promuovere il trattamento elettronico dei processi della Confederazione. La legge crea la base legale richiesta per una trasformazione digitale efficace dell'Amministrazione federale nonché per la collaborazione tra le autorità di differenti collettività e di terzi nel settore della ciberamministrazione. Il progetto è un elemento essenziale dell'\"Amministrazione digitale Svizzera\" istituita da Confederazione e Cantoni. L'esame di dettaglio avrà luogo in occasione della prossima seduta che si terrà a maggio.</p><p> </p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Impiego di mezzi elettronici per l’adempimento dei compiti delle autorità. Legge federale"
}