{
  "id": 20220051,
  "updated": "2022-10-12T10:19:18Z",
  "description": "Messaggio del 22 giugno 2022 concernente la modifica della legge federale che promuove l’innovazione, la collaborazione e lo sviluppo delle conoscenze nel turismo",
  "formattedId": "22.051",
  "initialSituation": "<p><b>Comunicato stampa del Consiglio federale del 22.06.2022</b></p><p><b>Settore del turismo: il Consiglio federale promuove maggiormente l'innovazione</b></p><p><b>Il Consiglio federale intende ampliare la promozione di progetti innovativi nel settore del turismo e aumentare temporaneamente la partecipazione della Confederazione ai progetti Innotour. Il 22 giugno 2022 ha preso visione dei risultati della consultazione relativa alla modifica della legge federale che promuove l'innovazione, la collaborazione e lo sviluppo di conoscenze nel turismo (Innotour) e ha adottato il messaggio da sottoporre al Parlamento. L'attuazione della misura richiede mezzi aggiuntivi per un totale di 20 milioni di franchi.</b></p><p>Il 1° settembre 2021 il Consiglio federale aveva adottato il Recovery plan per il turismo svizzero, il cui obiettivo è quello di sostenere la ripresa del turismo pesantemente colpito dalla pandemia. Il Recovery plan prevede, tra le altre cose, una maggiore promozione di progetti innovativi nel settore del turismo da parte di Innotour per un periodo di tempo limitato. Tra il 2023 e il 2026 la partecipazione della Confederazione ai progetti Innotour sarà aumentata dall'attuale massimo del 50 % a un nuovo massimo del 70 %, riducendo i costi di innovazione a carico dei promotori. Il settore potrà così sviluppare innovazioni e nuovi prodotti turistici ma anche instaurare nuove collaborazioni, nonostante la situazione di difficoltà.</p><p>L'ampliamento della promozione è destinato a sostenere il turismo svizzero in particolare in tre settori prioritari dell'innovazione: digitalizzazione, sostenibilità e turismo urbano e d'affari.</p><p>La procedura di consultazione è stata aperta il 10 dicembre 2021 e si è protratta fino al 24 marzo 2022. La maggior parte dei partecipanti ha accolto con favore la modifica della legge e ha riconosciuto il particolare impatto della pandemia sull'industria del turismo. La maggiore promozione richiede mezzi aggiuntivi per un totale di 20 milioni di franchi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 giugno 2022 concernente la modifica della legge federale che promuove l’innovazione, la collaborazione e lo sviluppo delle conoscenze nel turismo"
    },
    {
      "number": 1,
      "resolutions": [

      ],
      "text": "Legge federale che promuove l’innovazione, la collaborazione e lo sviluppo delle conoscenze nel turismo"
    },
    {
      "number": 2,
      "resolutions": [

      ],
      "text": "Decreto federale concernente un credito aggiuntivo per migliorare ulteriormente la promozione dell’innovazione, della collaborazione e dello sviluppo delle conoscenze nel turismo (Innotour) nel 2023"
    }
  ],
  "proceedings": "<p><b>Comunicato stampa della commissione dell'economia e dei tributi del Consiglio degli Stati del 11.10.2022</b></p><p>La Commissione ha dibattuto il messaggio concernente la modifica della legge federale che promuove l'innovazione, la collaborazione e lo sviluppo delle conoscenze nel turismo e il credito aggiuntivo Innotour 2020-2023 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220051\">22.051</a>) adottando entrambi i progetti all'unanimità. Mediante questa modifica legislativa il Consiglio federale si prefigge di aumentare su un arco di tempo definito, dal 2023 al 2026, la partecipazione della Confederazione ai progetti Innotour nell'ambito del Recovery Plan in seguito alla pandemia di coronavirus. La Commissione riconosce la necessità di investire nel turismo dopo gli anni della pandemia e intende promuovere questo settore in modo mirato nell'ambito dell'innovazione attraverso Innotour.</p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Legge federale che promuove l’innovazione, la collaborazione e lo sviluppo delle conoscenze nel turismo. Modifica"
}