{
  "id": 20220051,
  "updated": "2023-03-17T09:21:25Z",
  "description": "Messaggio del 22 giugno 2022 concernente la modifica della legge federale che promuove l’innovazione, la collaborazione e lo sviluppo delle conoscenze nel turismo",
  "formattedId": "22.051",
  "initialSituation": "<p><b>Comunicato stampa del Consiglio federale del 22.06.2022</b></p><p><b>Settore del turismo: il Consiglio federale promuove maggiormente l'innovazione</b></p><p><b>Il Consiglio federale intende ampliare la promozione di progetti innovativi nel settore del turismo e aumentare temporaneamente la partecipazione della Confederazione ai progetti Innotour. Il 22 giugno 2022 ha preso visione dei risultati della consultazione relativa alla modifica della legge federale che promuove l'innovazione, la collaborazione e lo sviluppo di conoscenze nel turismo (Innotour) e ha adottato il messaggio da sottoporre al Parlamento. L'attuazione della misura richiede mezzi aggiuntivi per un totale di 20 milioni di franchi.</b></p><p>Il 1° settembre 2021 il Consiglio federale aveva adottato il Recovery plan per il turismo svizzero, il cui obiettivo è quello di sostenere la ripresa del turismo pesantemente colpito dalla pandemia. Il Recovery plan prevede, tra le altre cose, una maggiore promozione di progetti innovativi nel settore del turismo da parte di Innotour per un periodo di tempo limitato. Tra il 2023 e il 2026 la partecipazione della Confederazione ai progetti Innotour sarà aumentata dall'attuale massimo del 50 % a un nuovo massimo del 70 %, riducendo i costi di innovazione a carico dei promotori. Il settore potrà così sviluppare innovazioni e nuovi prodotti turistici ma anche instaurare nuove collaborazioni, nonostante la situazione di difficoltà.</p><p>L'ampliamento della promozione è destinato a sostenere il turismo svizzero in particolare in tre settori prioritari dell'innovazione: digitalizzazione, sostenibilità e turismo urbano e d'affari.</p><p>La procedura di consultazione è stata aperta il 10 dicembre 2021 e si è protratta fino al 24 marzo 2022. La maggior parte dei partecipanti ha accolto con favore la modifica della legge e ha riconosciuto il particolare impatto della pandemia sull'industria del turismo. La maggiore promozione richiede mezzi aggiuntivi per un totale di 20 milioni di franchi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 giugno 2022 concernente la modifica della legge federale che promuove l’innovazione, la collaborazione e lo sviluppo delle conoscenze nel turismo"
    },
    {
      "number": 1,
      "resolutions": [
        {
          "council": 2,
          "date": "2022-12-13T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2023-03-02T00:00:00Z",
          "text": "Adesione"
        },
        {
          "council": 2,
          "date": "2023-03-17T00:00:00Z",
          "text": "Adozione nella votazione finale"
        },
        {
          "council": 1,
          "date": "2023-03-17T00:00:00Z",
          "text": "Adozione nella votazione finale"
        }
      ],
      "text": "Legge federale che promuove l’innovazione, la collaborazione e lo sviluppo delle conoscenze nel turismo"
    },
    {
      "number": 2,
      "resolutions": [
        {
          "council": 2,
          "date": "2022-12-13T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2023-03-02T00:00:00Z",
          "text": "Adesione"
        }
      ],
      "text": "Decreto federale concernente un credito aggiuntivo per migliorare ulteriormente la promozione dell’innovazione, della collaborazione e dello sviluppo delle conoscenze nel turismo (Innotour) nel 2023"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 13.12.2022</b></p><p><b>Turismo, pioggia di milioni per progetti innovativi</b></p><p><b>Dopo gli sconquassi causati dalla pandemia di coronavirus, i progetti turistici innovativi potranno contare su un sostegno finanziario della Confederazione. È quanto prevede una modifica di legge approvata oggi all'unanimità dal Consiglio degli Stati. Il dossier va al nazionale.</b></p><p>Il programma Innotour sarà rafforzato per il periodo 2023-2026. La quota massima della Confederazione per i progetti sostenuti da questo programma sarà aumentata dal 50% al 70%.</p><p>Questo dossier allo studio della nostra camera fa parte della volontà politica di aiutare il turismo elvetico per far fronte agli effetti negativi della pandemia, ha dichiarato Hans Wicki (PLR/NW) a nome della commissione. I progetti innovativi nel settore del turismo che potranno contare su un aiuto pubblico riguardano, in particolare, la digitalizzazione, lo sviluppo sostenibile e le sfide del turismo urbano e d'affari.</p><p>I costi di questo intervento sono stimati in 20 milioni di franchi. Il Consiglio degli Stati ha approvato all'unanimità un credito supplementare di 5 milioni per il 2023. Il Parlamento deciderà sui restanti 15 milioni l'anno prossimo.</p><p> </p><p>Notizia ATS</p><p><b>Dibattito al Consiglio nazionale, 02.03.2023</b></p><p><b>Turismo; pioggia di milioni per progetti innovativi</b></p><p><b>Dopo gli sconquassi causati dalla pandemia di coronavirus, i progetti turistici innovativi potranno contare su un aiuto da parte della Confederazione. È quanto prevede una modifica di legge, approvata oggi anche dal Consiglio nazionale, volta a rafforzare provvisoriamente il programma Innotour per il quale si prevede lo stanziamento di fondi supplementari per un importo di 20 milioni di franchi. Il dossier è pronto per le votazioni finali.</b></p><p>Già nel settembre 2021, il Consiglio federale aveva adottato un programma di rilancio del turismo svizzero, fortemente toccato dalla crisi sanitaria. Nel 2020, il settore ha infatti subito un crollo storico della domanda.</p><p>Le misure di rilancio proposte dal Governo nel giugno scorso mirano ad aiutare il settore o meglio i settori. \"Si parla di settori al plurale (includendo trasporti, hotel, ristoranti e cultura, ecc.) e con ciò si vuole sottolineare l'importanza del turismo, che è stato fortemente penalizzato dalla pandemia\", ha dichiarato Fabio Regazzi (Centro/TI) a nome della commissione. La crisi è passata, ma il settore rimane in convalescenza, ha aggiunto.</p><p>Uno dei provvedimenti sostenuto dal Parlamento prevede l'ampliamento temporaneo della promozione di progetti innovativi nel settore del turismo nel quadro di Innotour. Tra il 2023 e il 2026 la partecipazione della Confederazione ai progetti di promozione dell'innovazione, della collaborazione e dello sviluppo delle conoscenze nel turismo sarà aumentata dall'attuale 50% a un nuovo tetto massimo del 70%.</p><p>Ciò dovrebbe consentire al settore di implementare o di lanciare innovazioni e nuovi prodotti nonché di avviare nuove collaborazioni nonostante il periodo di crisi. L'attuazione di questa misura è però subordinata a una modifica della base legale e a un aumento puntuale di 20 milioni di franchi dei mezzi destinati al programma Innotour.</p><p>L'ampliamento della promozione è volto a sostenere il turismo svizzero, in particolare in tre settori dell'innovazione prioritari: digitalizzazione, sostenibilità, turismo urbano e d'affari.</p><p>Oggi in aula solo l'UDC ha tentato di silurare il progetto. \"Abbiamo priorità più importanti\", ha sottolineato invano Thomas Burgherr (UDC/AG). Le imprese devono trovare fondi privati per sostenere i loro progetti. Concedendo loro nuove sovvenzioni pubbliche significherebbe creare incitamenti negativi. Ma la maggioranza della Camera non lo ha seguito ed è entrata in materia - con 161 voti contro 27 e 1 astenuto - sul progetto, per poi approvarlo con le stesse proporzioni al voto finale.</p>",
  "title": "Legge federale che promuove l’innovazione, la collaborazione e lo sviluppo delle conoscenze nel turismo. Modifica"
}