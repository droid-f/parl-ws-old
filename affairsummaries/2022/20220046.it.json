{
  "id": 20220046,
  "updated": "2022-12-16T08:56:33Z",
  "description": "Messaggio del 3 giugno 2022 concernente la modifica della legge COVID-19 (proroga e modifica di determinate disposizioni)",
  "formattedId": "22.046",
  "initialSituation": "<p><b>Comunicato stampa del Consiglio federale del 03.06.2022</b></p><p><b>Il Consiglio federale intende prorogare alcune disposizioni della legge COVID-19</b></p><p><b>Il 1° aprile 2022, con il ritorno alla situazione normale, i Cantoni hanno nuovamente assunto la responsabilità principale nella gestione dell'epidemia di COVID-19. Tuttavia, singoli strumenti che si sono dimostrati efficaci nella protezione della salute pubblica dovrebbero rimanere a disposizione della Confederazione. Pertanto, il Consiglio federale intende prorogare fino al giugno del 2024 alcune disposizioni della legge COVID-19, per esempio quelle sull'assunzione dei costi dei test e sull'emissione dei certificati COVID. I riscontri emersi dalla consultazione sono stati ampiamente positivi. Il 3 giugno 2022, il Consiglio federale ha trasmesso al Parlamento il messaggio concernente le modifiche di legge.</b></p><p>Un accesso semplice e gratuito, per la popolazione, ai test è di fondamentale importanza per la protezione delle persone vulnerabili e per il mantenimento dell'assistenza sanitaria e delle infrastrutture essenziali. Dall'autunno del 2020, in virtù della legge COVID-19 la Confederazione assume i costi dei test eseguiti nell'interesse della salute pubblica.Sulla base dei riscontri emersi dalla consultazione, il Consiglio federale ha adeguato il disciplinamento. Diversamente da quanto posto in consultazione, la Confederazione dovrà definire la strategia di test e assumere la responsabilità per i test e la fatturazione ancora sino alla fine di marzo del 2023. Dal 1° gennaio 2023 i costi dei test saranno tuttavia a carico dei Cantoni. La Confederazione glieli fatturerà quindi in base a una chiave di riparto proporzionale alla popolazione. A partire dal 1° aprile 2023 la responsabilità integrale del sistema di test passerà ai Cantoni.</p><p> </p><p>Certificato COVID e medicamenti anti-COVID-19</p><p>Sono inoltre prorogate le disposizioni sul certificato COVID. In questo modo resteranno garantite la compatibilità internazionale del certificato e la libertà di circolazione. Devono altresì essere prorogate la facoltà di promuovere lo sviluppo di medicamenti anti-COVID-19 e le disposizioni volte a proteggere i lavoratori vulnerabili.Occorre inoltre mantenere le basi legali dell'app SwissCovid, disattivata il 1° aprile 2022, affinché possa essere riattivata, se necessario, nei mesi invernali del 2023/2024. L'app funge da complemento al classico tracciamento dei contatti svolto dai Cantoni.Infine, devono essere prorogate anche le disposizioni sui provvedimenti nei settori dell'asilo e degli stranieri e, in caso di chiusura delle frontiere, le norme che consentono di garantire la libertà di circolazione dei frontalieri e della popolazione delle zone di confine.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 3 giugno 2022 concernente la modifica della legge COVID-19 (proroga e modifica di determinate disposizioni)"
    },
    {
      "number": 1,
      "resolutions": [
        {
          "council": 1,
          "date": "2022-09-27T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2022-11-29T00:00:00Z",
          "text": "Deroga"
        },
        {
          "council": 1,
          "date": "2022-12-05T00:00:00Z",
          "text": "Deroga"
        },
        {
          "council": 2,
          "date": "2022-12-06T00:00:00Z",
          "text": "Deroga"
        },
        {
          "council": 1,
          "date": "2022-12-08T00:00:00Z",
          "text": "Adesione"
        },
        {
          "council": 1,
          "date": "2022-12-13T00:00:00Z",
          "text": "Adozione della clausola d’urgenza"
        },
        {
          "council": 2,
          "date": "2022-12-14T00:00:00Z",
          "text": "Adozione della clausola d’urgenza"
        },
        {
          "council": 2,
          "date": "2022-12-16T00:00:00Z",
          "text": "Adozione nella votazione finale"
        },
        {
          "council": 1,
          "date": "2022-12-16T00:00:00Z",
          "text": "Adozione nella votazione finale"
        }
      ],
      "text": "Legge federale sulle basi legali delle ordinanze del Consiglio federale volte a far fronte all’epidemia di COVID-19 (Legge COVID-19)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 27.09.2022</b></p><p><b>Sì a proroga disposizioni legge Covid-19</b></p><p><b>Determinate disposizioni della legge Covid-19, valide solo fino alla fine di quest'anno, devono essere prorogate fino a giugno 2024 per far fronte a un'eventuale nuova ondata pandemica. Ne è convinto il Consiglio nazionale che appoggia la richiesta del Governo in questo senso. Domanda inoltre ai Cantoni ulteriori sforzi per garantire la capacità degli ospedali. Gli Stati devono ancora pronunciarsi.</b></p><p>Il progetto del Consiglio federale, approvato con 140 voti favorevoli e 47 contrari e 1 astenuto dalla Camera del popolo, riguarda in particolare l'accesso ai test di depistaggio. La strategia in quest'ambito rimarrà di competenza della Confederazione.</p><p>Il Governo avrebbe voluto che da aprile 2023 il compito e i costi fossero trasferiti ai Cantoni. Questi ultimi si sono però detti contrari durante la procedura di consultazione: in particolare, la Conferenza dei direttori cantonali della sanità teme che i cantoni debbano spendere diverse centinaia di milioni di franchi in più.</p><p>Oggi il Nazionale ha deciso che la Confederazione continuerà ad assumere la responsabilità e i costi dei test. Delegare simili oneri alle autorità cantonali in base alla proporzione della popolazione, creerebbe falsi incentivi, secondo il consigliere nazionale Marcel Dobler (PLR/SG).</p><p>Il suo collega parlamentare Thomas Aeschi (UDC/ZG) avrebbe voluto che la competenza fosse trasferita ai cantoni, per preservare le finanze federali. Ma la sua minoranza è stata respinta con 136 voti contro 55.</p><p><b> </b></p><p>Cantoni devono garantire riserve di capacità</p><p>Il Nazionale ha invece approvato una modifica dell'articolo 3 della legge COVID-19 allo scopo di incoraggiare i Cantoni a garantire riserve di capacità negli ospedali, in caso di un'eventuale nuova ondata pandemica. Se le riserve servono a trattare i pazienti domiciliati in altri cantoni, i Cantoni interessati devono stabilire delle convenzioni per ripartire in modo equo gli sforzi finanziari.</p><p>Parlamentari di UDC e dell'Alleanza del Centro hanno tentato invano di opporsi a questa modifica, ma la maggioranza del plenum - con 112 voti a 78 - ha deciso altrimenti. Anche il Consiglio federale era contrario a questa modifica, perché dubitava che i cantoni potessero concludere in tempo gli accordi necessari.</p><p><b> </b></p><p>Estese disposizioni relative al certificato Covid-19</p><p>Con la proroga approvata oggi vengono estese anche le disposizioni relative al certificato Covid-19 in modo che il documento possa essere utilizzato in altri Paesi. La base legale dell'applicazione SwissCovid rimarrà in vigore e, se necessario, il software potrà essere riattivato nell'inverno 2023/2024. Una minoranza UDC ha tentato invano di opporsi al prolungamento della disposizione.</p><p>La proroga riguarda anche la promozione dello sviluppo di farmaci contro il coronavirus e le norme per la protezione delle persone vulnerabili.</p><p><b> </b></p><p>Durata sino al 2024</p><p>Infine, due minoranze di UDC e PLR, che volevano ridurre il prolungamento delle disposizioni della legge Covid-19 rispettivamente al marzo 2023 e al giugno 2023, sono state bocciate dal plenum. La maggioranza ha seguito il Consiglio federale e le ha prorogate fino al mese giugno 2024. Secondo il relatore commissionale Lorenz Hess (Centro/BE), occorre evitare nuove leggi urgenti qualora la situazione dovesse peggiorare.</p><p>Una delle disposizioni accolte dal Nazionale riguarda anche il regolamento della Camera del popolo: qualora un membro del Nazionale fosse impedito a partecipare ai dibattiti a causa di una misura di isolamento o di quarantena, potrà votare da casa.</p><p> </p><p>Notizia ATS</p><p><b>Dibattito al Consiglio degli Stati, 29.11.2022</b></p><p><b>Legge Covid-19, divergenze su presa a carico test</b></p><p><b>Seppur disposto ad estendere alcune disposizioni della legge Covid-19 per avere a disposizione gli strumenti necessari in caso di un'eventuale prossima ondata, il Parlamento è diviso su chi pagherà i test di depistaggio a partire dall'anno prossimo.</b></p><p>Stamane, il Consiglio degli Stati ha approvato l'estensione di alcune disposizioni della legge così come chiedeva il governo. Quest'ultimo vorrebbe anche che, dal 2023, siano i Cantoni a sostenere questi costi e non più la Confederazione. Dal 1° aprile 2023, i Cantoni dovrebbero anche essere i soli responsabili del sistema di depistaggio. Ma i Cantoni si sono opposti a queste disposizioni nel corso della procedura di consultazione.</p><p>Il problema divide le due Camere: gli Stati vogliono che la Confederazione paghi i test solo qualora venisse dichiarata la situazione particolare, così definita dalla legge sulle epidemie. Su questo aspetto della legge i \"senatori\" hanno dato seguito a una proposta di minoranza inoltrata da Peter Hegglin (Centro/ZG). Stando a Hegglin, per le autorità è uno spreco di denaro prendersi carico di un regime di test anche se non sono state ancora adottate misure restrittive.</p><p>Secondo la commissione preparatoria, nell'anno in corso la Confederazione ha sborsato 1,6 miliardi di franchi per i test. Il Consiglio nazionale aveva deciso di mantenere l'attuale regime fino a inizio luglio 2024. Fino ad allora, la Confederazione dovrà sostenere tali costi.</p><p>Il Consiglio degli Stati ha poi stralciato l'emendamento del Nazionale che prevedeva una maggiore responsabilità dei Cantoni per le capacità ospedaliere. Quest'ultimi, oltre a garantire riserve per i picchi di infezioni, dovrebbero anche stipulare accordi di finanziamento reciproco per il ricovero di pazienti provenienti da altri cantoni.</p><p>Il Consiglio degli Stati ha poi prorogato altre misure destinate al controllo della pandemia, proprio come aveva già fatto il Consiglio nazionale. Dichiarati urgenti, tali provvedimenti entreranno in vigore il 1° gennaio 2023 e si applicheranno fino alla metà del 2024.</p><p>Uno strumento di controllo è rappresentato dal certificato Covid per le persone vaccinate, guarite o negative al test. Il Parlamento vuole mantenere la stessa situazione con l'app Covid, attualmente disattivata. Quest'ultima viene utilizzato per rintracciare i contatti delle persone risultate positive al test.</p><p>Rimarrà inoltre di competenza della Confederazione la promozione dello sviluppo di ulteriori farmaci anticovid e le disposizioni per la protezione delle persone vulnerabili sul posto di lavoro. Anche le misure in materia di stranieri e di asilo e la chiusura delle frontiere saranno prolungate. L'obiettivo? Preservare la mobilità dei frontalieri e di coloro che vivono a ridosso del confine.</p><p> </p><p>Notizia ATS</p><p><b>Dibattito al Consiglio nazionale, 05.12.2022</b></p><p>Il Consiglio nazionale ha mantenuto le divergenze che l'oppongono agli Stati in merito all'estensione temporale di alcune disposizioni presenti nella legge Covid-19. Il Parlamento è diviso su chi pagherà i test di depistaggio a partire dall'anno prossimo e per quanto tempo. </p><p> </p><p>Notizia ATS</p><p><b>Dibattito al Consiglio degli Stati, 06.12.2022</b></p><p>Il Consiglio degli Stati ha mantenuto ancora una divergenza col Nazionale in merito alla proroga di alcune disposizioni riguardanti la Legge Covid-19. </p><p> </p><p>Notizia ATS</p><p><b>Dibattito al Consiglio nazionale, 08.12.2022</b></p><p><b>Legge Covid-19, test a pagamento da gennaio 2023</b></p><p><b>Diverse disposizioni della Legge Covid-19 che si sono dimostrate efficaci nella lotta contro la pandemia saranno estese in caso di una nuova ondata fino al giugno 2024. Tuttavia, come deciso oggi dal Consiglio nazionale per 93 voti a 91, dal 2023 la Confederazione non si sobbarcherà più i costi dei test.</b></p><p>L'onere ricaderà su chi vorrà farsi esaminare o sulle rispettive assicurazioni malattia, ha stabilito la camera del popolo che su questo aspetto della legge si è allineata agli Stati. In questo modo, la Confederazione risparmierà 120 milioni di franchi. Per la cronaca, Berna ha già dovuto sborsare 2,1 miliardi per i test del 2021 e 1,6 miliardi di franchi quest'anno.</p><p>Gran parte della sinistra e del Consiglio federale erano contrari a questa soluzione, giudicando che si trattasse di una decisione prematura: in pieno inverno la diffusione del virus e il rischio di trasmetterlo è all'apice, ciò che spinge le persone a farsi testare maggiormente. Il Consiglio nazionale aveva inizialmente proposto che la Confederazione continuasse a pagare almeno fino al 31 marzo, scontrandosi però sempre col \"niet\" degli Stati.</p><p>La legge è in vigore da quasi due anni e scadrà il 31 dicembre 2022. Alcune misure sono state mantenute fino al giugno 2024 per tenere conto della natura endemica della malattia con potenziali picchi. Le disposizioni sul certificato Covid saranno quindi estese. Se il certificato non viene più utilizzato in Svizzera, potrebbe essere sempre richiesto all'estero, in particolare nell'UE. La sua compatibilità internazionale deve quindi essere garantita.</p><p>Anche la base giuridica dell'applicazione di tracciamento SwissCovid, disattivata il 1° aprile 2022, rimarrà in vigore. Ciò significa che, se necessario, il software potrà essere riattivato nell'inverno 2023/2024.</p><p>L'estensione riguarda anche la promozione dello sviluppo di farmaci contro il coronavirus e le norme per la protezione delle persone vulnerabili. Inoltre, prevede disposizioni per gli stranieri e i frontalieri in caso di chiusura dei confini.</p><p>La legge Covid-19 è in vigore dal 26 settembre 2020: raccoglie in un unico testo le numerosi disposizioni emanate dal Consiglio federale nella fase calda della pandemia mediante la legislazione di emergenza. Nel frattempo è stata modificata quattro volte. Contro questa normativa è stata lanciato per due volte il referendum, vedendo gli avversari della normativa sempre sconfessati alle urne.</p><p>Prima di entrare in vigore, le Camere dovranno anche decidere sulla clausola d'urgenza per un'entrata in vigore immediata della legge.</p>",
  "title": "Legge COVID-19. Modifica (proroga e modifica di determinate disposizioni)"
}