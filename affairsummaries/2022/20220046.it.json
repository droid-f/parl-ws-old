{
  "id": 20220046,
  "updated": "2022-08-11T13:34:03Z",
  "description": "Messaggio del 3 giugno 2022 concernente la modifica della legge COVID-19 (proroga e modifica di determinate disposizioni)",
  "formattedId": "22.046",
  "initialSituation": "<p><b>Comunicato stampa del Consiglio federale del 03.06.2022</b></p><p><b>Il Consiglio federale intende prorogare alcune disposizioni della legge COVID-19</b></p><p><b>Il 1° aprile 2022, con il ritorno alla situazione normale, i Cantoni hanno nuovamente assunto la responsabilità principale nella gestione dell'epidemia di COVID-19. Tuttavia, singoli strumenti che si sono dimostrati efficaci nella protezione della salute pubblica dovrebbero rimanere a disposizione della Confederazione. Pertanto, il Consiglio federale intende prorogare fino al giugno del 2024 alcune disposizioni della legge COVID-19, per esempio quelle sull'assunzione dei costi dei test e sull'emissione dei certificati COVID. I riscontri emersi dalla consultazione sono stati ampiamente positivi. Il 3 giugno 2022, il Consiglio federale ha trasmesso al Parlamento il messaggio concernente le modifiche di legge.</b></p><p>Un accesso semplice e gratuito, per la popolazione, ai test è di fondamentale importanza per la protezione delle persone vulnerabili e per il mantenimento dell'assistenza sanitaria e delle infrastrutture essenziali. Dall'autunno del 2020, in virtù della legge COVID-19 la Confederazione assume i costi dei test eseguiti nell'interesse della salute pubblica.Sulla base dei riscontri emersi dalla consultazione, il Consiglio federale ha adeguato il disciplinamento. Diversamente da quanto posto in consultazione, la Confederazione dovrà definire la strategia di test e assumere la responsabilità per i test e la fatturazione ancora sino alla fine di marzo del 2023. Dal 1° gennaio 2023 i costi dei test saranno tuttavia a carico dei Cantoni. La Confederazione glieli fatturerà quindi in base a una chiave di riparto proporzionale alla popolazione. A partire dal 1° aprile 2023 la responsabilità integrale del sistema di test passerà ai Cantoni.</p><p> </p><p>Certificato COVID e medicamenti anti-COVID-19</p><p>Sono inoltre prorogate le disposizioni sul certificato COVID. In questo modo resteranno garantite la compatibilità internazionale del certificato e la libertà di circolazione. Devono altresì essere prorogate la facoltà di promuovere lo sviluppo di medicamenti anti-COVID-19 e le disposizioni volte a proteggere i lavoratori vulnerabili.Occorre inoltre mantenere le basi legali dell'app SwissCovid, disattivata il 1° aprile 2022, affinché possa essere riattivata, se necessario, nei mesi invernali del 2023/2024. L'app funge da complemento al classico tracciamento dei contatti svolto dai Cantoni.Infine, devono essere prorogate anche le disposizioni sui provvedimenti nei settori dell'asilo e degli stranieri e, in caso di chiusura delle frontiere, le norme che consentono di garantire la libertà di circolazione dei frontalieri e della popolazione delle zone di confine.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 3 giugno 2022 concernente la modifica della legge COVID-19 (proroga e modifica di determinate disposizioni)"
    },
    {
      "number": 1,
      "resolutions": [

      ],
      "text": "Legge federale sulle basi legali delle ordinanze del Consiglio federale volte a far fronte all’epidemia di COVID-19 (Legge COVID-19)"
    }
  ],
  "proceedings": "<p><b>Comunicato stampa della commissione sicurezza sociale e della sanità del Consiglio nazionale del 24.06.2022</b></p><p>Gli strumenti efficaci per affrontare l'epidemia di COVID-19 devono essere ancora messi a disposizione, soprattutto nei prossimi due inverni. A tal fine, la Commissione della sicurezza sociale e della sanità del Consiglio nazionale (CSSS-N) intende prorogare fino all'estate del 2024 determinate disposizioni della legge COVID-19, in gran parte limitata al 31 dicembre 2022. La Confederazione deve continuare ad assumere i costi dei test COVID-19. </p><p>Con 18 voti contro 5 la Commissione è entrata in materia sul progetto di proroga e modifica di determinate disposizioni della <b>legge COVID-19 </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220046\">22.046</a>). L'obiettivo è di garantire che singoli strumenti che si sono dimostrati efficaci nella protezione della salute pubblica rimangano a disposizione della Confederazione anche se, con il ritorno alla situazione normale il 1° aprile 2022, i Cantoni hanno assunto nuovamente la responsabilità principale nella gestione dell'epidemia di COVID-19.</p><p>Secondo la Commissione, un pilastro fondamentale nella lotta contro l'epidemia di COVID-19 è un accesso facile e rapido ai test COVID-19. Vista la minaccia di un aumento della circolazione del virus nei mesi invernali, dal profilo epidemiologico e organizzativo essa non intende trasferire ai Cantoni le responsabilità per il regime di test e per il finanziamento degli stessi (art. 3 cpv. 5 e 5bis, con 17 voti contro 7). In caso di abbandono dell'attuale ripartizione delle competenze, la Commissione teme un sistema con 26 diverse normative cantonali. Come il Consiglio federale, una minoranza della Commissione chiede che la Confederazione definisca la strategia dei test ancora sino a fine marzo 2023, ma che a partire dal 1° gennaio 2023 i Cantoni assumano i costi dei test.</p><p>Per quanto riguarda i punti rimanenti, la Commissione ha seguito le proposte del Consiglio federale. Sostiene in particolare le basi legali per l'emissione di certificati COVID (con 17 voti contro 6 e 1 astensione) e l'app SwissCovid (con 18 voti contro 6 e 1 astensione) nonché la prosecuzione delle misure specifiche per la protezione dei lavoratori vulnerabili, senza l'obbligo per i datori di lavoro di continuare a versare lo stipendio, qualora non siano possibili misure di protezione (con 15 voti contro 9). Non sono state contestate le misure previste per promuovere lo sviluppo di medicamenti anti-COVID-19, nonché quelle nel settore degli stranieri e dell'asilo e in caso di chiusure delle frontiere. Una minoranza propone di prorogare le misure nei settori della cultura, dei casi di rigore per le imprese, dell'indennità di perdita di guadagno, dell'assicurazione contro la disoccupazione e dell'indennità per lavoro ridotto.</p><p>Secondo la maggioranza della Commissione le basi legali riguardanti gli strumenti operativi per la gestione dell'epidemia di COVID-19 dovranno essere prorogati sino all'estate 2024 (n. II e IV, con 13 voti contro 11 e 1 astensione). Le varie minoranze ritengono invece sufficiente una proroga sino alla fine di marzo 2023 o fino all'estate del 2023 e desiderano procedere a una nuova valutazione dopo le esperienze di un inverno</p><p>La Commissione ha incaricato l'Amministrazione di esaminare come i Cantoni possano essere tenuti, in modo più vincolante, ad assicurare le riserve di capacità per coprire i picchi di attività negli ospedali. Occorrerà analizzare in particolare una disposizione secondo la quale i Cantoni inadempienti dovranno finanziare lo sviluppo delle capacità degli altri Cantoni. In occasione della prossima seduta di agosto la Commissione sentirà in proposito anche la Conferenza delle direttrici e dei direttori cantonali della sanità (CDS) e concluderà le sue deliberazioni.</p><p><b> </b></p><p><b>Informazioni</b></p><p>Boris Burri, segretario della commissione, </p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Legge COVID-19. Modifica (proroga e modifica di determinate disposizioni)"
}