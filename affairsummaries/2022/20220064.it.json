{
  "id": 20220064,
  "updated": "2023-03-22T07:21:10Z",
  "description": "Messaggio del 30 settembre 2022 sulla modifica della legge sul trasferimento del traffico merci e su un decreto federale concernente il limite di spesa per il promovimento del traffico combinato",
  "formattedId": "22.064",
  "initialSituation": "<p><b>Comunicato stampa del Consiglio federale del 30.09.2022</b></p><p><b>Il Consiglio federale intende mantenere la \"strada viaggiante\" in esercizio fino al 2026</b></p><p><b>La \"strada viaggiante\" (Rola) fornisce un contributo al trasferimento del traffico merci transalpino dalla strada alla rotaia, ha un impatto positivo sul clima e sull'ambiente e sgrava la rete stradale nazionale. Durante la sua seduta del 30 settembre 2022 il Consiglio federale ha adottato il messaggio sulla prosecuzione della Rola fino a fine 2026.</b></p><p>La Rola consente di trasportare autocarri su rotaia attraverso la Svizzera, mentre gli autisti viaggiano in una carrozza di accompagnamento. Il finanziamento esistente scade a fine 2023. Nell'ambito del rapporto sul trasferimento del traffico 2021 dello scorso novembre, il Consiglio federale ha proposto di continuare a incentivare la Rola, per l'ultima volta, fino a fine 2028 mediante un contributo annuale di circa 20 milioni di franchi. In sede di consultazione il progetto è stato perlopiù accolto favorevolmente. Tuttavia, sulla scorta di considerazioni di politica finanziaria, il Consiglio federale ha deciso di proseguirne l'esercizio solo fino a fine 2026. Ha dunque adottato il messaggio all'attenzione del Parlamento per la necessaria modifica della legge sul trasferimento del traffico merci e per il limite di spesa. </p><p>La prosecuzione limitata della Rola consente di evitare ritrasferimenti alla strada e di sfruttare lo specifico materiale rotabile esistente fino al termine della sua durata di vita utile. Gli attuali trasporti Rola saranno gradualmente trasferiti al traffico combinato non accompagnato, in parte anche grazie a un aumentato impiego di semirimorchi sollevabili con gru e a nuove possibilità di trasbordo.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 30 settembre 2022 sulla modifica della legge sul trasferimento del traffico merci e su un decreto federale concernente il limite di spesa per il promovimento del traffico combinato"
    },
    {
      "number": 1,
      "resolutions": [
        {
          "council": 1,
          "date": "2023-03-08T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale concernente il trasferimento dalla strada alla ferrovia del traffico merci pesante attraverso le Alpi (Legge sul trasferimento del traffico merci, LTrasf)"
    },
    {
      "number": 2,
      "resolutions": [
        {
          "council": 1,
          "date": "2023-03-08T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale concernente il limite di spesa per il promovimento del traffico combinato accompagnato (strada viaggiante)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 08.03.2023</b></p><p><b>autostrada viaggiante fino al 2028</b></p><p><b>L'autostrada viaggiante, ossia il trasporto su rotaia di camion tra Friburgo in Brisgovia (D) e Novara (I), va mantenuta in funzione fino al 2028. È quanto deciso oggi dal Consiglio nazionale con 110 voti contro 73 e 6 astenuti.</b></p><p>Nel suo messaggio, il Consiglio federale proponeva di mantenere il servizio attivo fino a fine 2026, sostenendolo con 64 milioni di franchi. Con 107 voti contro 80, il Nazionale ha invece deciso di mantenerlo per due anni supplementari, per un costo complessivo di 106 milioni.</p><p>Le ragioni? L'obiettivo del trasferimento sancito nella Costituzione non è ancora stato raggiunto. In caso di cessazione anticipata del servizio, si teme un \"ritrasferimento alla strada\". Oggi circa 800'000 camion attraversano le Alpi su strada, mentre l'obiettivo è di 650'000, ha spiegato Bruno Storni (PS/TI) a nome della commissione.</p><p>Durante le discussioni una minoranza ha invano chiesto di allinearsi a quanto proposto dal governo - 64 milioni per un servizio fino a fine 2026 - sostenendo che ciò rappresenti un buon compromesso: questa variante è una via di mezzo tra obiettivo di trasferimento e onere finanziario, poiché permette in pari tempo di definire una chiara tabella di marcia per il settore della logistica.</p><p>Un'ulteriore minoranza avrebbe invece voluto mantenere l'autostrada viaggiante soltanto sino a fine 2024 e sostenerla con 25 milioni, affinché le decisioni e gli investimenti imminenti nel settore della logistica non vengano posticipati.</p><p>Con la legge adottata oggi si potrà continuare a utilizzare il materiale rotabile esistente fino al termine della sua durata di vita. Per il futuro, l'autostrada viaggiante è destinata a essere sostituita dal traffico combinato non accompagnato, in parte anche grazie a un aumentato impiego di semirimorchi sollevabili con gru e a nuove possibilità di trasbordo.</p><p> </p><p><b>Informazioni</b></p><p>Iris Hollinger, segretaria della commissione, </p><p>058 322 94 61,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Legge sul trasferimento del traffico merci e su un decreto federale concernente il limite di spesa per il promovimento del traffico combinato. Modifica"
}