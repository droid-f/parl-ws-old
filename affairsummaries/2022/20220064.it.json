{
  "id": 20220064,
  "updated": "2023-01-05T14:16:19Z",
  "description": "Messaggio del 30 settembre 2022 sulla modifica della legge sul trasferimento del traffico merci e su un decreto federale concernente il limite di spesa per il promovimento del traffico combinato",
  "formattedId": "22.064",
  "initialSituation": "<p><b>Comunicato stampa del Consiglio federale del 30.09.2022</b></p><p><b>Il Consiglio federale intende mantenere la \"strada viaggiante\" in esercizio fino al 2026</b></p><p><b>La \"strada viaggiante\" (Rola) fornisce un contributo al trasferimento del traffico merci transalpino dalla strada alla rotaia, ha un impatto positivo sul clima e sull'ambiente e sgrava la rete stradale nazionale. Durante la sua seduta del 30 settembre 2022 il Consiglio federale ha adottato il messaggio sulla prosecuzione della Rola fino a fine 2026.</b></p><p>La Rola consente di trasportare autocarri su rotaia attraverso la Svizzera, mentre gli autisti viaggiano in una carrozza di accompagnamento. Il finanziamento esistente scade a fine 2023. Nell'ambito del rapporto sul trasferimento del traffico 2021 dello scorso novembre, il Consiglio federale ha proposto di continuare a incentivare la Rola, per l'ultima volta, fino a fine 2028 mediante un contributo annuale di circa 20 milioni di franchi. In sede di consultazione il progetto è stato perlopiù accolto favorevolmente. Tuttavia, sulla scorta di considerazioni di politica finanziaria, il Consiglio federale ha deciso di proseguirne l'esercizio solo fino a fine 2026. Ha dunque adottato il messaggio all'attenzione del Parlamento per la necessaria modifica della legge sul trasferimento del traffico merci e per il limite di spesa. </p><p>La prosecuzione limitata della Rola consente di evitare ritrasferimenti alla strada e di sfruttare lo specifico materiale rotabile esistente fino al termine della sua durata di vita utile. Gli attuali trasporti Rola saranno gradualmente trasferiti al traffico combinato non accompagnato, in parte anche grazie a un aumentato impiego di semirimorchi sollevabili con gru e a nuove possibilità di trasbordo.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 30 settembre 2022 sulla modifica della legge sul trasferimento del traffico merci e su un decreto federale concernente il limite di spesa per il promovimento del traffico combinato"
    },
    {
      "number": 1,
      "resolutions": [

      ],
      "text": "Legge federale concernente il trasferimento dalla strada alla ferrovia del traffico merci pesante attraverso le Alpi (Legge sul trasferimento del traffico merci, LTrasf)"
    },
    {
      "number": 2,
      "resolutions": [

      ],
      "text": "Decreto federale concernente il limite di spesa per il promovimento del traffico combinato accompagnato (strada viaggiante)"
    }
  ],
  "proceedings": "<p><b>Comunicato stampa della commissione dei trasporti e delle telecomunicazioni del Consiglio nazionale del 17.01.2023</b></p><p>Il traffico combinato accompagnato (\"strada viaggiante\") rappresenta un'importante misura accompagnatoria della politica di trasferimento del traffico, con la quale il traffico merci pesante che transita attraverso le Alpi viene trasferito dalla strada alla ferrovia. La Confederazione promuove la strada viaggiante sulla base di un accordo quadro concluso con il suo gestore, in scadenza nel 2023. Il Consiglio federale prevede che per il 2027 il traffico combinato non accompagnato sarà sufficientemente competitivo, tanto che non vi è da attendersi che un minimo ritrasferimento dalla rotaia alla strada. Per questo motivo vorrebbe prorogare il sostegno finanziario per l'esercizio della strada viaggiante fino alla fine del 2026, prima della sua cessazione, dovuta anche del fatto che il materiale rotabile attualmente in uso giungerà presto al termine della sua durata di vita utile. Su questo compromesso del Consiglio federale, che concilia le esigenze della politica di trasferimento con quelle della politica finanziaria, la CTT-N ha condotto un'audizione al termine della quale ha deciso, con 19 voti contro 6, di entrare in materia sul progetto (<b>Legge sul trasferimento del traffico merci e decreto federale concernente il limite di spesa per il promovimento del traffico combinato. Modifica</b> (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220064\">22.064</a>)). Una minoranza della Commissione preferirebbe che non si entrasse in materia: ritiene che il denaro sia utilizzato nel posto sbagliato ed è favorevole a che questa misura, che sin dall'inizio era stata concepita come una soluzione transitoria, venga interrotta al più presto. La Commissione svolgerà la deliberazione di dettaglio del progetto in una delle sue prossime sedute. </p><p> </p><p><b>Informazioni</b></p><p>Iris Hollinger, segretaria della commissione, </p><p>058 322 94 61,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Legge sul trasferimento del traffico merci e su un decreto federale concernente il limite di spesa per il promovimento del traffico combinato. Modifica"
}