{
  "id": 20220025,
  "updated": "2022-03-30T14:15:42Z",
  "description": "Messaggio del 4 marzo 2022 concernente l'iniziativa popolare «Per il futuro della no-stra natura e del nostro paesaggio (Iniziativa biodiversità)» e il con-troprogetto indiretto (Revisione della legge federale sulla protezione della natura e del paesaggio)",
  "formattedId": "22.025",
  "initialSituation": "<p><b>Comunicato stampa del Consiglio federale del 04.03.2022</b></p><p><b>Iniziativa biodiversità: un controprogetto indiretto per rafforzare la protezione delle specie</b></p><p><b>Il 4 marzo 2022 il Consiglio federale ha adottato il messaggio sul controprogetto indiretto all'Iniziativa biodiversità. Come i suoi promotori, anche il Consiglio federale vuole proteggere meglio la diversità biologica. Tuttavia, è dell'avviso che l'iniziativa si spinga troppo oltre: se adottata, questa limiterebbe in modo eccessivo il margine di manovra di Confederazione e Cantoni. Con il controprogetto indiretto, il Consiglio federale intende adoperarsi affinché in Svizzera vengano create sufficienti superfici protette interconnesse, volte ad assicurare uno spazio vitale ad animali e piante. Il Governo vuole inoltre rafforzare la biodiversità nelle zone insediative e promuovere una cultura edilizia di qualità disciplinandola a livello di legge.</b></p><p>L'iniziativa popolare \"Per il futuro della nostra natura e del nostro paesaggio (Iniziativa biodiversità)\", depositata l'8 settembre 2020 dall'associazione promotrice \"Sì alla natura, al paesaggio e al patrimonio edilizio\", chiede una maggiore protezione della biodiversità e del paesaggio. Con una modifica della Costituzione federale, l'iniziativa intende obbligare la Confederazione e i Cantoni a proteggere meglio la biodiversità, il paesaggio e il patrimonio architettonico. A tal fine, chiede che a favore della biodiversità vengano messi a disposizione più superfici e più fondi pubblici.</p><p>Per il Consiglio federale è evidente che la diversità biologica e paesaggistica debba essere meglio protetta e promossa. Tuttavia, ritiene che l'iniziativa si spinga troppo oltre poiché limiterebbe in modo eccessivo il margine di manovra di Confederazione e Cantoni. Conscio della necessità di agire, nella sua seduta del 4 marzo 2022 il Consiglio federale ha adottato all'attenzione del Parlamento un controprogetto indiretto all'iniziativa. Questo tiene in considerazione anche gli obiettivi di politica energetica del Consiglio federale.</p><p> </p><p>Più biodiversità e di migliore qualità</p><p>Punto centrale del controprogetto indiretto è quello di garantire lo spazio necessario ad animali e piante. A tal fine, il Consiglio federale intende designare nella legge il 17 per cento del territorio nazionale come zona di protezione della biodiversità. Il Consiglio federale aveva già previsto questo obiettivo nella sua Strategia Biodiversità Svizzera del 2012. Attualmente, la quota di queste aree protette è pari al 13,4 per cento. Con l'inserimento dell'obiettivo del 17 per cento nella legge, il Governo rafforza il suo mandato di assicurare la superficie necessaria alla biodiversità in tutto il Paese e per ogni tipo di ambiente. Questo obiettivo può essere raggiunto per esempio integrando ed estendendo i biotopi regionali e locali oppure con l'ampliamento, già in corso, delle riserve forestali. Inoltre, laddove necessario, le aree protette nazionali esistenti devono essere risanate.</p><p>Tutte queste superfici fanno parte della cosiddetta infrastruttura ecologica, un elemento essenziale nella protezione di specie e spazi vitali. Ad esse vanno ad aggiungersi le aree di interconnessione, che assicurano alle specie libertà di movimento nel paesaggio per nutrirsi, riprodursi o colonizzare nuovi spazi vitali. In quest'ottica servono corsi d'acqua prossimi allo stato naturale, margini boschivi, spazi verdi pregiati in termini ecologici lungo le infrastrutture di trasporto nonché ponti per la fauna selvatica e passaggi per gli anfibi. Il controprogetto indiretto obbliga dunque la Confederazione e i Cantoni a sviluppare ulteriormente l'infrastruttura ecologica, a garantirla e a mantenerla.</p><p>Disporre di più aree naturali di qualità è fondamentale sia per la biodiversità che per il benessere della popolazione. In questo senso, la promozione della natura nelle città e nei comuni rappresenta un altro elemento chiave del controprogetto indiretto. In collaborazione con i Cantoni, negli insediamenti devono essere promosse misure quali spazi verdi e corpi idrici prossimi allo stato naturale come pure tetti e facciate verdi. Per farlo, Città e agglomerati beneficeranno di un incentivo per realizzare misure a favore della biodiversità.</p><p>Infine, il Consiglio federale vuole promuovere la qualità e l'attrattiva degli insediamenti e dei paesaggi svizzeri con una cultura edilizia globale, che concili la protezione e la cura del patrimonio naturale e culturale con l'ulteriore sviluppo di elevata qualità dello spazio insediativo. Le Città e i Comuni devono potersi adattare ai nuovi requisiti conservando le loro caratteristiche storiche. Per raggiungere questo obiettivo, il controprogetto introdurrà nella legge il concetto di \"cultura edilizia di elevata qualità\" e rafforzerà la cooperazione con i Cantoni.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 4 marzo 2022 concernente l'iniziativa popolare «Per il futuro della no-stra natura e del nostro paesaggio (Iniziativa biodiversità)» e il con-troprogetto indiretto (Revisione della legge federale sulla protezione della natura e del paesaggio)"
    },
    {
      "number": 1,
      "resolutions": [

      ],
      "text": "Legge federale sulla protezione della natura e del paesaggio (LPN)"
    },
    {
      "number": 2,
      "resolutions": [

      ],
      "text": "Decreto federale sull’iniziativa popolare federale «Per il futuro della nostra natura e del nostro paesaggio (Iniziativa biodiversità)»"
    }
  ],
  "proceedings": "<p>Corapporto della Commissione della scienza, dell'educazione e della cultura del Consiglio nazionale </p><p><b>Comunicato stampa della commissione della scienza, dell'educazione e della cultura del Consiglio nazionale del 01.04.2022</b></p><p>La CSEC-N ha esaminato gli aspetti legati alla cultura della costruzione insiti nell'iniziativa sulla biodiversità e ha inviato un corapporto alla Commissione competente (CAPTE) per la trattazione del controprogetto del Consiglio federale. Con 13 voti contro 9 la Commissione accoglie con favore il fatto che il concetto di una cultura della costruzione di qualità elevata sia esplicitamente sancito dalla legge. Con 14 voti contro 0 e 8 astensioni chiede che sia semplificato il nuovo articolo 12h della legge federale sulla protezione della natura e del paesaggio (LPN): occorre garantire che i Cantoni tengano conto degli inventari della Confederazione di cui all'articolo 5 LPN anche nel singolo caso concreto e non soltanto per la pianificazione. Inoltre, secondo la volontà della maggioranza, per quanto possibile essi devono preservare le caratteristiche degli oggetti inventariati (decisione presa con 15 voti contro 2 e 4 astensioni). Per finire, con 12 voti contro 6 e 4 astensioni la Commissione chiede di stralciare dalla legge, nell'articolo sullo scopo, la garanzia della \"bellezza del paesaggio\" e di lasciare la \"varietà e la peculiarità del paesaggio\". </p><p><b> </b></p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 26.04.2022</b></p><p>La CAPTE-N ha iniziato la deliberazione concernente l'Iniziativa popolare \"Per il futuro della nostra natura e del nostro paesaggio (Iniziativa biodiversità)\" e il relativo controprogetto indiretto (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220025\">22.025</a>). Ha discusso con il comitato d'iniziativa in merito alle sue richieste; nel quadro di una successiva audizione coinvolgerà nelle deliberazioni anche le varie cerchie interessate. </p><p><b> </b></p><p><b>Informazioni</b></p><p>Sébastien Rey, segretario della commissione, </p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 05.07.2022</b></p><p>Dopo essere stata informata dai Cantoni e da diversi gruppi di interesse sulla necessità d'intervento in merito al progetto sulla biodiversità (Iniziativa biodiversità e controprogetto indiretto del Consiglio federale; <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220025\">22.025</a>), con 15 voti contro 10 la Commissione ha deciso di entrare in materia sul controprogetto del Consiglio federale. La maggioranza della Commissione rileva il cattivo stato della biodiversità in Svizzera e sottolinea la necessità d'intervento. La perdita di biodiversità è una crisi che avanza silenziosamente e che non deve pagare le conseguenze di altre crisi, afferma la maggioranza della Commissione. È in gioco il conflitto d'interessi tra le problematiche dell'approvvigionamento energetico, della protezione climatica e della tutela della biodiversità. In sede di discussione del progetto, si dovranno trovare soluzioni che tengano conto delle diverse esigenze di questi interessi contrastanti. La maggioranza della Commissione è pure consapevole del fatto che occorrerà assolutamente fissare delle priorità.</p><p>Per la minoranza della Commissione, la sicurezza dell'approvvigionamento energetico è prioritaria. Essa teme che le misure della controproposta ostacolino la costruzione e l'ampliamento di impianti per la produzione di energia. Inoltre, l'obiettivo in materia di superfici perseguito per promuovere la biodiversità andrebbe a scapito del settore agricolo e comprometterebbe l'autosufficienza della Svizzera.</p><p><b> </b></p><p><b>Informazioni</b></p><p>Sébastien Rey, segretario della commissione, </p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Per il futuro della nostra natura e del nostro paesaggio (Iniziativa biodiversità. Iniziativa popolare e il suo controprogetto indiretto"
}