{
  "id": 20220025,
  "updated": "2022-10-27T08:10:10Z",
  "description": "Messaggio del 4 marzo 2022 concernente l'iniziativa popolare «Per il futuro della no-stra natura e del nostro paesaggio (Iniziativa biodiversità)» e il con-troprogetto indiretto (Revisione della legge federale sulla protezione della natura e del paesaggio)",
  "formattedId": "22.025",
  "initialSituation": "<p><b>Comunicato stampa del Consiglio federale del 04.03.2022</b></p><p><b>Iniziativa biodiversità: un controprogetto indiretto per rafforzare la protezione delle specie</b></p><p><b>Il 4 marzo 2022 il Consiglio federale ha adottato il messaggio sul controprogetto indiretto all'Iniziativa biodiversità. Come i suoi promotori, anche il Consiglio federale vuole proteggere meglio la diversità biologica. Tuttavia, è dell'avviso che l'iniziativa si spinga troppo oltre: se adottata, questa limiterebbe in modo eccessivo il margine di manovra di Confederazione e Cantoni. Con il controprogetto indiretto, il Consiglio federale intende adoperarsi affinché in Svizzera vengano create sufficienti superfici protette interconnesse, volte ad assicurare uno spazio vitale ad animali e piante. Il Governo vuole inoltre rafforzare la biodiversità nelle zone insediative e promuovere una cultura edilizia di qualità disciplinandola a livello di legge.</b></p><p>L'iniziativa popolare \"Per il futuro della nostra natura e del nostro paesaggio (Iniziativa biodiversità)\", depositata l'8 settembre 2020 dall'associazione promotrice \"Sì alla natura, al paesaggio e al patrimonio edilizio\", chiede una maggiore protezione della biodiversità e del paesaggio. Con una modifica della Costituzione federale, l'iniziativa intende obbligare la Confederazione e i Cantoni a proteggere meglio la biodiversità, il paesaggio e il patrimonio architettonico. A tal fine, chiede che a favore della biodiversità vengano messi a disposizione più superfici e più fondi pubblici.</p><p>Per il Consiglio federale è evidente che la diversità biologica e paesaggistica debba essere meglio protetta e promossa. Tuttavia, ritiene che l'iniziativa si spinga troppo oltre poiché limiterebbe in modo eccessivo il margine di manovra di Confederazione e Cantoni. Conscio della necessità di agire, nella sua seduta del 4 marzo 2022 il Consiglio federale ha adottato all'attenzione del Parlamento un controprogetto indiretto all'iniziativa. Questo tiene in considerazione anche gli obiettivi di politica energetica del Consiglio federale.</p><p> </p><p>Più biodiversità e di migliore qualità</p><p>Punto centrale del controprogetto indiretto è quello di garantire lo spazio necessario ad animali e piante. A tal fine, il Consiglio federale intende designare nella legge il 17 per cento del territorio nazionale come zona di protezione della biodiversità. Il Consiglio federale aveva già previsto questo obiettivo nella sua Strategia Biodiversità Svizzera del 2012. Attualmente, la quota di queste aree protette è pari al 13,4 per cento. Con l'inserimento dell'obiettivo del 17 per cento nella legge, il Governo rafforza il suo mandato di assicurare la superficie necessaria alla biodiversità in tutto il Paese e per ogni tipo di ambiente. Questo obiettivo può essere raggiunto per esempio integrando ed estendendo i biotopi regionali e locali oppure con l'ampliamento, già in corso, delle riserve forestali. Inoltre, laddove necessario, le aree protette nazionali esistenti devono essere risanate.</p><p>Tutte queste superfici fanno parte della cosiddetta infrastruttura ecologica, un elemento essenziale nella protezione di specie e spazi vitali. Ad esse vanno ad aggiungersi le aree di interconnessione, che assicurano alle specie libertà di movimento nel paesaggio per nutrirsi, riprodursi o colonizzare nuovi spazi vitali. In quest'ottica servono corsi d'acqua prossimi allo stato naturale, margini boschivi, spazi verdi pregiati in termini ecologici lungo le infrastrutture di trasporto nonché ponti per la fauna selvatica e passaggi per gli anfibi. Il controprogetto indiretto obbliga dunque la Confederazione e i Cantoni a sviluppare ulteriormente l'infrastruttura ecologica, a garantirla e a mantenerla.</p><p>Disporre di più aree naturali di qualità è fondamentale sia per la biodiversità che per il benessere della popolazione. In questo senso, la promozione della natura nelle città e nei comuni rappresenta un altro elemento chiave del controprogetto indiretto. In collaborazione con i Cantoni, negli insediamenti devono essere promosse misure quali spazi verdi e corpi idrici prossimi allo stato naturale come pure tetti e facciate verdi. Per farlo, Città e agglomerati beneficeranno di un incentivo per realizzare misure a favore della biodiversità.</p><p>Infine, il Consiglio federale vuole promuovere la qualità e l'attrattiva degli insediamenti e dei paesaggi svizzeri con una cultura edilizia globale, che concili la protezione e la cura del patrimonio naturale e culturale con l'ulteriore sviluppo di elevata qualità dello spazio insediativo. Le Città e i Comuni devono potersi adattare ai nuovi requisiti conservando le loro caratteristiche storiche. Per raggiungere questo obiettivo, il controprogetto introdurrà nella legge il concetto di \"cultura edilizia di elevata qualità\" e rafforzerà la cooperazione con i Cantoni.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 4 marzo 2022 concernente l'iniziativa popolare «Per il futuro della no-stra natura e del nostro paesaggio (Iniziativa biodiversità)» e il con-troprogetto indiretto (Revisione della legge federale sulla protezione della natura e del paesaggio)"
    },
    {
      "number": 1,
      "resolutions": [
        {
          "council": 1,
          "date": "2022-09-21T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale sulla protezione della natura e del paesaggio (LPN)"
    },
    {
      "number": 2,
      "resolutions": [
        {
          "council": 1,
          "date": "2022-09-21T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale sull’iniziativa popolare federale «Per il futuro della nostra natura e del nostro paesaggio (Iniziativa biodiversità)»"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 19.09.2022</b></p><p><b>CN avvia grande dibattito su protezione biodiversità</b></p><p><b>Il Consiglio nazionale ha iniziato ad occuparsi oggi dell'iniziativa popolare \"Per il futuro della nostra natura e del nostro paesaggio (Iniziativa biodiversità)\" e del relativo controprogetto indiretto proposto dal governo. Il tema è molto sentito, tanto che sono oltre cinquanta gli oratori che si succederanno alla tribuna. Il dibattito proseguirà anche domani e mercoledì.</b></p><p>Con una modifica della Costituzione federale, l'iniziativa intende obbligare la Confederazione e i Cantoni a proteggere meglio la biodiversità, il paesaggio e il patrimonio architettonico. A tal fine, chiede che vengano messi a disposizione più superfici e più fondi pubblici.</p><p>Il governo si è detto d'accordo sulla necessità di agire, ma ritiene che il testo limiterebbe in modo eccessivo il margine di manovra di Confederazione e Cantoni, ha ricordato a nome della commissione preparatoria Matthias Samuel Jauslin (PLR/AG).</p><p>L'esecutivo ha dunque deciso di presentare un controprogetto indiretto, ossia tramite una revisione della legge sulla protezione della natura e del paesaggio (LPN). Punto centrale è garantire lo spazio necessario ad animali e piante, tenendo conto degli obiettivi di politica energetica, ha aggiunto, anch'egli a nome della commissione, Christophe Clivaz (Verdi/VS).</p><p>A tal fine, il governo vuole che il 17% del territorio nazionale venga definito come zona di protezione della biodiversità. Attualmente, la quota di queste aree è pari al 13,4%. Un altro elemento chiave del disegno governativo è la promozione, tramite un incentivo, della natura nei Comuni: spazi verdi, corpi idrici prossimi allo stato naturale, tetti e facciate verdi. Infine, il Consiglio federale vuole promuovere la qualità e l'attrattiva degli insediamenti e dei paesaggi con una cultura edilizia globale.</p><p>Già il dibattito di entrata in materia ha messo in luce una chiara opposizione tra PS, Verdi e parte dei Verdi Liberali, favorevoli anche all'iniziativa, e UDC e parte del Centro, contrari a entrambe le proposte. Il PLR si è detto deciso a fornire un sostegno, a determinate condizioni, solo al controprogetto.</p><p>\"Dipendiamo dalle capacità della natura\", ha sottolineato Ursula Schneider Schüttel (PS/FR), chiamando i parlamentari a non chiudere gli occhi. \"Sappiamo che la biodiversità è la nostra migliore assicurazione vita contro i cambiamenti climatici\", ha aggiunto Delphine Klopfenstein Broggini (Verdi/GE), facendo notare come la Svizzera sia in ritardo a livello europeo in questo ambito e \"la nostra responsabilità sia enorme\".</p><p>Martina Munz (PS/SH) ha da parte sua rilevato che \"in una sola generazione gli insetti sono diminuiti di tre quarti.\" \"Chi andrà a impollinare in futuro?\", si è poi chiesta, aggiungendo che l'agricoltura ha bisogno di biodiversità e affermando che la crisi climatica e la scomparsa delle specie sono legate. Guardiamo inermi come le specie nel nostro paese continuano a scomparire, ha ammonito Roland Fischer (PVL/LU), per il quale continuiamo a distruggere la nostra fonte di vita. \"Non possiamo permetterci di aspettare altri 30 anni.\"</p><p>\"La Svizzera ha altri problemi che la crisi della biodiversità, che non esiste\", ha replicato Michael Graber (UDC/VS), aggiungendo che \"per la sinistra è tutta una crisi\". Il controprogetto indiretto va molto più in là dell'iniziativa stessa, ha poi sostenuto, aggiungendo che i settori danneggiati saranno l'agricoltura e l'approvvigionamento energetico. Siamo un paese sovrappopolato, con eccessiva immigrazione, è questo il vero problema, secondo il democentrista.</p><p>Per Pierre-André Page (UDC/FR) i rimedi per salvare la biodiversità non sono né quelli proposti dall'iniziativa né quelli del controprogetto. \"Gli sforzi di noi contadini devono essere presi in considerazione\". Il controprogetto si spinge troppo in là, ha poi rilevato Christine Bulliard-Marbach (Centro/FR) a nome del gruppo del Centro, in particolare per quanto riguarda la quota del 17%. Secondo Lorenzo Quadri (Lega/TI), l'iniziativa si pone in conflitto con la politica energetica ed agricola.</p><p>Fra i due poli opposti si sono profilati i liberali radicali. Malgrado gli sforzi per tutelare la biodiversità, la situazione purtroppo non è migliorata, ha sottolineato Anna Giacometti (PLR/GR), chiedendo di entrare in materia. La necessità di intervenire esiste anche secondo Susanne Vincenz-Stauffacher (PLR/SG), per la quale è più opportuno che sia il Consiglio federale ad agire, con un controprogetto. \"Bisogna però soppesare gli interessi della natura con quelli dell'economia\", ha fatto notare.</p><p> </p><p>Notizia ATS</p><p><b>Dibattito al Consiglio nazionale, 20.09.2022</b></p><p><b>Biodiversità, primo passo verso una migliore protezione</b></p><p><b>Il Consiglio nazionale è tornato oggi ad occuparsi di biodiversità. Malgrado l'opposizione di parte dello schieramento borghese, ha approvato - con 106 voti a 78 - l'entrata in materia in merito al controprogetto indiretto all'iniziativa \"Per il futuro della nostra natura e del nostro paesaggio (Iniziativa biodiversità)\" proposto dal governo.</b></p><p>Quest'ultimo si è detto d'accordo sulla necessità di agire, ma ritiene che il testo dell'iniziativa limiterebbe in modo eccessivo il margine di manovra di Confederazione e Cantoni. Il suo disegno mira a garantire lo spazio necessario ad animali e piante, tenendo conto degli obiettivi di politica energetica.</p><p>In particolare, vuole che il 17% del territorio nazionale venga definito zona di protezione della biodiversità. Attualmente, la quota di queste aree è pari al 13,4%. Altro elemento chiave del progetto è la promozione, per il tramite di un incentivo, della natura nei Comuni, oltre che della qualità e l'attrattiva degli insediamenti e dei paesaggi con una cultura edilizia globale.</p><p>Anche oggi, durante il dibattito, si è seguito il canovaccio di ieri, con l'UDC e parte del Centro contrari sia alla legge che al controprogetto e la sinistra favorevole a entrambi. In mezzo il PLR, favorevole, con alcuni accorgimenti, alla proposta dell'esecutivo.</p><p>A suscitare le maggiori opposizioni è stato il possibile aumento al 17% delle zone di protezione. Mike Egger (UDC/SG), come molti collegi di partito, ha per esempio sostenuto che in tal modo il 3% delle zone agricole verrebbe sacrificato. \"La cementificazione della Svizzera viene portata avanti mentre le aziende agricole sono diminuite\", ha aggiunto.</p><p>Di parere analogo Sidney Kamerzin (Centro/VS), per il quale \"l'iniziativa sarà un ostacolo supplementare alla transizione energetica\". Esther Friedli (UDC/SG) ha invece chiesto di bocciare quella che ha definito - come altri democentristi - \"l'iniziativa Ballenberg\", e di non entrare in materia sul controprogetto.</p><p>Di parere diametralmente opposto Sandra Locher Banguerel (PS/GR), che ha fatto notare come oltre un quinto delle specie presenti in Svizzera figuri sulla lista rossa di quelle minacciate. \"La Svizzera non è più un modello in questo ambito\", ha tuonato, ricordando che la perdita di capitali naturali è legata a svantaggi economici. Ancora più incisiva Valentine Python (Verdi/VD): \"assistiamo in diretta alla sesta estinzione di massa, un migliaio di specie sparisce ogni anno, un milione è gravemente minacciato\".</p><p>Gabriela Suter (PS/AG) ha fatto leva sull'importanza dell'impollinazione per la nostra alimentazione e sul ruolo delle foreste. \"Una svolta è urgente, la biodiversità ha bisogno di superfici e in questo ambito la Svizzera è all'ultimo posto a livello europeo\". La pianificazione del territorio è già un tema delicato nel nostro paese, ha affermato Daniel Ruch (PLR/VD), chiedendo di bocciare l'iniziativa, ma di accogliere il controprogetto.</p><p>La ministra dell'ambiente Simonetta Sommaruga ha messo in guardia dal voler contrapporre agricoltura e biodiversità. I suoi appelli sono finora stati ascoltati dal plenum.</p><p> </p><p>Notizia ATS</p><p><b>Dibattito al Consiglio nazionale, 21.09.2022</b></p><p><b>Protezione biodiversità, controprogetto preferito a iniziativa</b></p><p><b>Maggiore protezione della biodiversità, senza però spingersi fino seguire quanto proposto dall'iniziativa popolare \"Per il futuro della nostra natura e del nostro paesaggio\". Al terzo giorno di dibattito, il Consiglio nazionale le ha preferito il controprogetto indiretto del governo (104 voti a 83 e 5 astensioni), apportandovi però alcune modifiche. Contrari ad entrambi l'UDC e parte del Centro. Il dossier va agli Stati.</b></p><p>Gli esponenti di questi gruppi parlamentari temevano in particolare conseguenze negative per gli agricoltori, che sarebbero stati a loro avviso gli unici a pagare, perdendo terreni coltivabili e mettendo a repentaglio la sicurezza alimentare del Paese. \"Opporre agricoltura a biodiversità non ha senso\", ha tentato di convincerli la ministra dell'ambiente Simonetta Sommaruga, aggiungendo che il ruolo dell'una è importante per l'altra.</p><p>Nodo della discordia della proposta dell'esecutivo è stata in particolare la volontà di aumentare le zone di protezione al 17% del territorio, contro l'attuale 13,4%. Questo dato numerico è stato contestato sin dall'inizio soprattutto a destra, ma anche a sinistra, per ragioni diametralmente opposte.</p><p>\"Una quota del 17% non è sufficiente per proteggere la biodiversità\", ha per esempio dichiarato Delphine Klopfenstein Broggini (Verdi/GE). Per il campo rosso-verde sarebbe stato necessario alzare l'asticella al 20% dal 2030 e al 30% dal 2040. Tutto ciò per garantire una tutela a lungo termine degli organismi viventi nel nostro Paese.</p><p>Sull'altro fronte, già nel dibattito di entrata in materia i democentristi hanno dato voce a una parte del mondo contadino. Secondo Mike Egger (UDC/SG) sarebbe stato sacrificato il 3% delle zone agricole. \"La Svizzera ha altri problemi che la crisi della biodiversità, che non esiste\", ha sostenuto Michael Graber (UDC/VS), per il quale il controprogetto indiretto va molto più in là dell'iniziativa stessa.</p><p><b> </b></p><p>Superfici protette, compromesso</p><p>Alla fine ha prevalso la soluzione del compromesso. Con 100 voti a 91, e due astensioni, ieri il plenum ha adottato una proposta apartitica che antepone la qualità alla quantità, introducendo il concetto di aree di biodiversità. \"L'idea è di far coesistere interessi diversi, come l'agricoltura o i progetti di energia rinnovabile\", ha spiegato Ursula Schneider Schüttel (PS/FR). Le aree saranno designate dal Consiglio federale in collaborazione con i Cantoni.</p><p>Il Nazionale ha pure chiesto misure aggiuntive per promuovere la biodiversità nell'ambito della caccia e della pesca. Saranno inoltre messi a disposizione sussidi per la conservazione delle specie e degli habitat naturali nelle riserve di uccelli acquatici e migratori e nelle bandite federali di caccia.</p><p>Il controprogetto prevede pure che i biotopi siano collegati da corridoi faunistici e che sia disponibile un sostegno finanziario per proteggere gli ambienti in cui vivono specie minacciate.</p><p>Il Consiglio federale proponeva anche di promuovere la qualità e l'attrattiva degli insediamenti e dei paesaggi svizzeri con una cultura edilizia globale. Con 114 voti a 74 il Nazionale ha però deciso di trasferire queste misure nel prossimo messaggio sulla cultura per il periodo 2025-2028.</p><p><b> </b></p><p>No a iniziativa</p><p>Nella votazione generale il plenum ha deciso di raccomandare al popolo la bocciatura dell'iniziativa \"Per il futuro della nostra natura e del nostro paesaggio (iniziativa biodiversità)\" con 101 voti a 72 e 19 astensioni.</p><p>Con una modifica della Costituzione federale, questa intende obbligare la Confederazione e i Cantoni a proteggere meglio la biodiversità, il paesaggio e il patrimonio architettonico. A tal fine, chiede che vengano messi a disposizione più superfici e più fondi pubblici.</p><p><b> </b></p><p><b>Informazioni</b></p><p>Sébastien Rey, segretario della commissione, </p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Per il futuro della nostra natura e del nostro paesaggio (Iniziativa biodiversità. Iniziativa popolare e il suo controprogetto indiretto"
}