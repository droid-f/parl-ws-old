{
  "id": 20220035,
  "updated": "2022-10-26T13:25:26Z",
  "description": "Messaggio del 4 maggio 2022  relativo alla legge federale concernente l’imposta sul tonnellaggio applicabile alle navi",
  "formattedId": "22.035",
  "initialSituation": "<p><b>Comunicato stampa del Consiglio federale del 04.05.2022</b></p><p><b>Le imprese di navigazione marittima devono poter richiedere l'assoggettamento all'imposta sul tonnellaggio </b></p><p><b>Nella seduta del 4 maggio 2022, il Consiglio federale ha adottato il messaggio relativo alla legge federale concernente l'imposta sul tonnellaggio applicabile alle navi. Il disegno di legge prevede che, in futuro, l'utile proveniente dall'esercizio delle navi sia imposto in modo forfettario in base alla stazza netta (capacità di carico della nave). </b></p><p>L'imposta sul tonnellaggio è ampiamente accettata a livello internazionale. Una regolamentazione analoga è già in vigore in 21 Stati membri dell'Unione europea (UE). Per le imprese di navigazione marittima redditizie, la determinazione dell'utile in base alla stazza netta comporta un onere fiscale comparativamente modesto. L'introduzione di un'imposta sul tonnellaggio è uno strumento volto ad accrescere l'attrattiva della piazza economica svizzera per le imprese di questo settore. Il disegno di legge si ispira, negli aspetti fondamentali, alle normative esistenti nell'UE. L'assoggettamento all'imposta sul tonnellaggio avviene su base volontaria.</p><p>Le ripercussioni finanziarie dell'imposta sul tonnellaggio non possono essere stimate in modo affidabile per la carenza di dati statistici. Tuttavia, in considerazione degli effetti positivi attesi per la piazza economica svizzera, le eventuali minori entrate dovrebbero essere di entità trascurabile.</p><p>Il progetto trae origine da un mandato del 2016 conferito da entrambe le Camere. In generale, il progetto è stato accolto favorevolmente nella procedura di consultazione svoltasi nella primavera del 2021.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 4 maggio 2022  relativo alla legge federale concernente l’imposta sul tonnellaggio applicabile alle navi"
    },
    {
      "number": 1,
      "resolutions": [

      ],
      "text": "Legge federale concernente l’imposta sul tonnellaggio applicabile alle navi (Legge concernente l’imposta sul tonnellaggio)"
    }
  ],
  "proceedings": "<p><b>Comunicato stampa della commissione dell'economia e dei tributi del Consiglio nazionale del 21.06.2022</b></p><p>La Commissione ha avviato le deliberazioni sul disegno di legge federale concernente l'imposta sul tonnellaggio applicabile alle navi (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220035\">22.035</a>) e propone die entrare in materia. </p><p>Presentando questo disegno al Parlamento, il Consiglio federale adempie il mandato conferitogli dal Parlamento nel 2016 nell'ambito delle deliberazioni sulla Riforma III dell'imposizione delle imprese. L'obiettivo di questo progetto è di creare la possibilità di tassare le navi d'alto mare in base alla capacità di carico e non in base all'utile o alla perdita effettivamente conseguiti, come peraltro avviene già in oltre 20 Paesi dell'UE. Si tratta quindi di garantire la competitività della piazza economica svizzera. La Commissione ha dapprima sentito rappresentanti delle cerchie interessate; sono stati invitati la Swiss Shipowners Association, Economiesuisse, Alliance Sud, Public Eye e l'Unione sindacale svizzera. Dopo una discussione approfondita, la Commissione è entrata in materia sull'oggetto con 15 voti contro 9. La maggioranza ritiene che il progetto sia nell'interesse della Svizzera come piazza economica nel suo insieme, ma soprattutto dei Cantoni in cui hanno sede le imprese di navigazione. Considera indispensabile lanciare un segnale di apertura nei confronti delle imprese. Grazie all'introduzione di una imposta sul tonnellaggio si attende inoltre un aumento del gettito fiscale e la creazione di nuovi impieghi. La minoranza esprime i propri dubbi, sia in relazione al principio sia dal profilo della sua costituzionalità. A suo parere, il progetto istituirebbe un trattamento di favore per un settore comunque già in buona salute, creando altresì scappatoie fiscali, e mancherebbe di criteri ecologici efficaci. La Commissione si occuperà della deliberazione di dettaglio nella sua seduta del mese di agosto.</p><p> </p><p><b>Informazioni</b></p><p>Katrin Marti, segretaria della commissione, </p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p><p> </p><p>Corapporto della Commissione delle finanze del Consiglio nazionale </p><p><b>Comunicato stampa della commissione delle finanze del Consiglio nazionale del 06.07.2022</b></p><p>Per la maggioranza della Commissione delle finanze l'introduzione di un'<a  href=\"https://www.fedlex.admin.ch/eli/fga/2022/1253/it\">imposta sul tonnellaggio</a> applicabile alle navi non è una necessità impellente. In un corapporto indirizzato alla Commissione dell'economia del Consiglio nazionale (CET-N), con 18 voti contro 4 esprime il proprio scetticismo nei confronti di una sovvenzione fiscale concernente uno specifico settore come questa, e ciò in considerazione delle sfide di politica finanziaria che si prospettano nei prossimi anni, della scarsa chiarezza riguardo le ripercussioni finanziarie del progetto e della situazione iniziale delicata dal profilo costituzionale. Nel caso in cui la CET-N, malgrado le riserve formulate dalla Commissione delle finanze, dovesse approvare l'introduzione di un'imposta sul tonnellaggio, la maggioranza della Commissione propone di valutare la possibilità di ritornare, per quanto riguarda le condizioni per l'assoggettamento all'imposta sul tonnellaggio, all'avamprogetto posto in consultazione dal Consiglio federale.</p><p>La minoranza della Commissione predilige il disegno presentato nel messaggio del Consiglio federale, ritenendo che l'introduzione di un'imposta sul tonnellaggio sia importante ai fini della competitività della piazza economica svizzera. Essa offrirebbe inoltre delle opportunità in termini di politica fiscale, in quanto l'insediamento di ulteriori imprese, attività e nuovi posti di lavoro potrebbe tradursi in maggiori entrate.</p><p><b> </b></p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione dell'economia e dei tributi del Consiglio nazionale del 17.08.2022</b></p><p><b>Sospese le deliberazioni sul disegno di legge concernente l'introduzione di un'imposta sul tonnellaggio applicabile alle navi</b></p><p>Nella sua seduta di fine giugno la CET-N era entrata in materia sul disegno di legge <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220035\">22.035</a> \"Imposta sul tonnellaggio applicabile alle navi\" (cfr. <a  href=\"https://www.parlament.ch/press-releases/Pages/mm-wak-n-2022-06-21.aspx\">comunicato stampa del 21 giugno 2022</a>). Poco dopo, il progetto è stato esaminato anche dalla Commissione delle finanze del Consiglio nazionale (CdF-N; cfr. <a  href=\"https://www.parlament.ch/press-releases/Pages/mm-fkn-2022-07-06.aspx\">comunicato stampa della CdF-N del 6 luglio 2022</a>), la quale ha redatto un corapporto per la deliberazione di dettaglio della CET-N. La Commissione ritiene che le spiegazioni relative alla condizione della bandiera e le indicazioni sulle ripercussioni finanziarie per il settore pubblico della modifica del sistema di tassazione delle navi contenute nel messaggio siano insufficienti. Dopo un'approfondita discussione, ha quindi deciso di richiedere all'amministrazione un rapporto aggiuntivo con spiegazioni esaustive sulla condizione della bandiera e una stima delle ripercussioni sulle finanze della Confederazione. Di conseguenza, ha sospeso la discussione del disegno di legge fino a quando non sarà disponibile questo rapporto. È probabile che l'affare sia rimesso all'ordine del giorno nel quarto trimestre.</p><p> </p><p><b>Informazioni</b></p><p>Katrin Marti, segretaria della commissione, </p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Imposta sul tonnellaggio applicabile alle navi. Legge federale"
}