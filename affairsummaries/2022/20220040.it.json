{
  "id": 20220040,
  "updated": "2022-09-13T13:40:18Z",
  "description": "Messaggio del 25 maggio 2022 sulla la promozione della formazione in cure infermieristiche",
  "formattedId": "22.040",
  "initialSituation": "<p><b>Comunicato stampa del Consiglio federale del 25.05.2022</b></p><p><b>Il Consiglio federale intende attuare il più rapidamente possibile la campagna di formazione nel settore delle cure infermieristiche</b></p><p><b>Il Consiglio federale vuole contrastare la carenza di personale infermieristico con una campagna di formazione. Nell'arco di otto anni, Confederazione e Cantoni promuoveranno la formazione in cure infermieristiche, stanziando fino a un miliardo di franchi. Inoltre gli infermieri potranno fatturare determinate prestazioni direttamente alle assicurazioni sociali. Con queste misure si intende attuare rapidamente una parte importante dell'iniziativa sulle cure infermieristiche. Esse figuravano già nel controprogetto indiretto all'iniziativa, perciò il Consiglio federale ha rinunciato a una nuova procedura di consultazione e, durante la sua seduta del 25 maggio 2022, ha adottato il relativo messaggio.</b></p><p>Le cure infermieristiche sono un pilastro importante dell'assistenza medica e nei prossimi anni il fabbisogno di infermieri diplomati crescerà ulteriormente. La quota di persone anziane rispetto alla popolazione totale aumenterà, come pure il fabbisogno di cure e assistenza professionali. Già oggi ospedali e istituti di cura faticano a trovare un numero sufficiente di infermieri.</p><p>Con una campagna di formazione, il Consiglio federale intende far fronte al crescente fabbisogno nel settore delle cure infermieristiche e attuare così un punto essenziale del nuovo articolo costituzionale, come sancito dopo l'approvazione dell'iniziativa \"Per cure infermieristiche forti (iniziativa sulle cure infermieristiche)\".</p><p> </p><p>La campagna di formazione</p><p>La campagna di formazione è composta da tre parti. Innanzitutto si sostengono finanziariamente ospedali, case di cura e organizzazioni di assistenza e cura a domicilio che partecipano alla formazione pratica di infermieri diplomati. In secondo luogo, se necessario, si sosterranno finanziariamente coloro che svolgono una formazione in cure infermieristiche presso una scuola universitaria professionale (SUP) o una scuola specializzata superiore (SSS). Infine, le SUP e le SSS riceveranno contributi per aumentare il numero di posti disponibili per la formazione.</p><p>In totale, la Confederazione e i Cantoni stanzieranno fino a un miliardo di franchi sull'arco di otto anni per promuovere la formazione. Inoltre, con un importo pari a otto milioni di franchi su quattro anni, la Confederazione sosterrà progetti destinati a promuovere l'efficienza nell'assistenza medica di base, in particolare l'interprofessionalità.</p><p> </p><p>Fatturare le prestazioni</p><p>Il Consiglio federale ha altresì accolto disposizioni che, in futuro, permetteranno agli infermieri di fatturare determinate prestazioni direttamente all'assicurazione obbligatoria delle cure medico-sanitarie o ad altre assicurazioni sociali. Un meccanismo di controllo impedirà un aumento quantitativo delle prestazioni e quindi un incremento delle spese sanitarie, che provocherebbero un rialzo dei premi di cassa malati a carico della popolazione.</p><p> </p><p>Per risparmiare tempo, nessuna nuova procedura di consultazione</p><p>Le proposte del Consiglio federale corrispondono al controprogetto indiretto all'iniziativa sulle cure infermieristiche, elaborato e approvato dal Parlamento. Poiché queste proposte hanno già superato una procedura di consultazione, il Consiglio federale sottoporrà il disegno di legge direttamente al Parlamento senza consultazione. Quest'ultimo potrà iniziare al più presto con le corrispondenti deliberazioni.</p><p> </p><p>Migliorare le condizioni di lavoro</p><p>Gli altri elementi del nuovo articolo costituzionale saranno trattati in una seconda tappa di attuazione. Tra questi rientrano anche le richieste di condizioni di lavoro adeguate alle esigenze, la possibilità di uno sviluppo professionale e la remunerazione adeguata delle prestazioni di cura. Il Consiglio federale dovrebbe discutere le prime proposte in autunno. I Cantoni, le aziende e le parti sociali (associazioni dei datori di lavoro e dei lavoratori) nonché i soggetti che sostengono le spese e i fornitori di prestazioni nel settore sanitario sono chiamati, da parte loro e nell'ambito delle loro competenze, ad attuare rapidamente le misure.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 25 maggio 2022 sulla la promozione della formazione in cure infermieristiche"
    },
    {
      "number": 1,
      "resolutions": [
        {
          "council": 2,
          "date": "2022-09-13T00:00:00Z",
          "text": "Decisione secondo il disegno (progetto)"
        }
      ],
      "text": "Titolo segue"
    },
    {
      "number": 2,
      "resolutions": [
        {
          "council": 2,
          "date": "2022-09-13T00:00:00Z",
          "text": "Decisione secondo il disegno (progetto)"
        }
      ],
      "text": "Titolo segue"
    },
    {
      "number": 3,
      "resolutions": [
        {
          "council": 2,
          "date": "2022-09-13T00:00:00Z",
          "text": "Decisione secondo il disegno (progetto)"
        }
      ],
      "text": "Titolo segue"
    },
    {
      "number": 4,
      "resolutions": [
        {
          "council": 2,
          "date": "2022-09-13T00:00:00Z",
          "text": "Decisione secondo il disegno (progetto)"
        }
      ],
      "text": "Titolo segue"
    }
  ],
  "proceedings": "<p><b>Comunicato stampa della commissione della sicurezza sociale e della sanità del Consiglio degli Stati del 01.07.2022</b></p><p><b>La Commissione della sicurezza sociale e della sanità del Consiglio degli Stati ha approvato il disegno relativo alla promozione della formazione quale prima tappa dell'attuazione dell'iniziativa sulle cure infermieristiche. Essa intende agire rapidamente per rimediare alla penuria di personale di cura.</b></p><p>La Commissione ha approvato all'unanimità il disegno del Consiglio federale per la prima tappa dell'attuazione dell'iniziativa popolare \"Per cure infermieristiche forti (Iniziativa sulle cure infermieristiche)\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220040\">22.040</a>), accettata in votazione popolare il 28 novembre 2021. Questo disegno riprende gli elementi che figuravano nel controprogetto indiretto all'iniziativa. Si tratta di una soluzione di compromesso che era già stata discussa dal Parlamento e che aveva goduto di un ampio sostegno politico. Per questi motivi la Commissione ha approvato il disegno senza apportarvi modifiche materiali. In tal modo vuole rispettare la volontà popolare e agire rapidamente, senza ritardare l'entrata in vigore di questa prima tappa dell'attuazione dell'iniziativa.</p><p>Il disegno prevede una partecipazione dei Cantoni al finanziamento dei costi della formazione pratica negli istituti di cura e la concessione di aiuti ai futuri infermieri che seguono una formazione presso una scuola specializzata superiore (SSS) o una scuola universitaria professionale (SUP). Si prefigge inoltre di aumentare il numero di diplomati in cure infermieristiche nelle SSS e nelle SUP mediante contributi dei Cantoni e della Confederazione.</p><p>La Commissione ha approvato senza voti contrari il disciplinamento che consente agli infermieri di fatturare determinate prestazioni direttamente alle assicurazioni sociali senza prescrizione medica. Il disegno prevede un meccanismo di controllo inteso a evitare un aumento indesiderato dei costi della salute. </p><p>I contributi finanziari della Confederazione, che ammontano complessivamente a un massimo di 502 milioni di franchi sull'arco di otto anni, sono pure stati approvati all'unanimità. Il disegno è pronto per essere discusso in Parlamento nella sessione autunnale.</p><p> </p><p><b>Informazioni</b></p><p>Boris Burri, segretario della commissione,</p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Promozione della formazione in cure infermieristiche. Legge federale"
}