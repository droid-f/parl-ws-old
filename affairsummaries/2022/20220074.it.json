{
  "id": 20220074,
  "updated": "2023-04-18T07:35:39Z",
  "description": "Messaggio del 16 novembre 2022  concernente un credito d’impegno per lo sgombero dell’ex deposito di munizioni di Mitholz",
  "formattedId": "22.074",
  "initialSituation": "<p><b>Comunicato stampa del Consiglio federale del 16.11.2022</b></p><p><b>Ex deposito di munizioni di Mitholz: il Consiglio federale approva il credito d'impegno per lo sgombero</b></p><p><b>Nella sua seduta del 16 novembre 2022 il Consiglio federale ha adottato il messaggio concernente un credito d'impegno per lo sgombero dell'ex deposito di munizioni di Mitholz. Richiede al Parlamento l'approvazione di 2,59 miliardi di franchi per lo sgombero completo dei residui di munizioni. Con lo sgombero il Consiglio federale intende gettare le basi per un futuro sicuro e attrattivo per Mitholz.</b></p><p>Il Consiglio federale conferma il suo obiettivo di procedere allo sgombero dell'ex deposito di munizioni di Mitholz e non intende addossare alle generazioni future le sfide legate ai residui di munizioni. Da quando lo sgombero è stato deciso in linea di massima alla fine del 2020, il progetto è stato portato avanti con decisione e sono stati concretizzati i piani per garantire uno sgombero sicuro e completo. In tale contesto vi sono stati stretti contatti tra il DDPS e la popolazione interessata, le autorità locali e cantonali nonché gli organi federali competenti.</p><p>Il progetto elimina il pericolo che si verifichino eventi maggiori dovuti all'esplosione di grandi quantità di munizioni che si trovano nell'ex cunicolo ferroviario e nel cono detritico antistante l'impianto. Inoltre prevede lo sgombero completo dei residui di munizioni in tutta l'area interessata dall'esplosione verificatasi nel 1947. Inoltre verrà realizzata una galleria di protezione per la strada nazionale e verranno adottate misure volte a proteggere le infrastrutture da pericoli naturali come valanghe, piene, colate detritiche o cadute di massi; queste opere continueranno a esistere anche una volta ultimato lo sgombero, permettendo quindi di migliorare la sicurezza e la qualità di vita in modo duraturo. Tutta la regione trae beneficio dall'eliminazione del potenziale pericolo ambientale dovuto a residui di esplosivi, metalli pesanti e ceneri prodotte dagli incendi.</p><p> </p><p>Dalle misure di protezione al reinsediamento</p><p>Il credito d'impegno che il Consiglio federale sottopone per approvazione al Parlamento ammonta a 2,59 miliardi di franchi. È costituito da due tranche che comprendono spese per beni e servizi, investimenti nonché un supplemento per incertezze legate ai costi. La prima tranche pari a 1,090 miliardi di franchi comprende misure preliminari e di protezione nonché le attività di preparazione dello sgombero. Per la seconda tranche è preventivato un importo di 740 milioni di franchi volto a finanziare lo sgombero e lo smaltimento di residui di munizioni nonché il ripristino del territorio e il reinsediamento di Mitholz. In aggiunta il credito d'impegno comprende 760 milioni di franchi per il rincaro sull'arco della lunga durata del progetto pari a circa 25 anni nonché supplementi per rischi legati al progetto, dato che continuano a sussistere incertezze riguardo alla posizione esatta, allo stato e alle quantità dei residui di munizioni e alle impegnative condizioni geologiche e idrologiche. L'intera pianificazione dei costi è stata confermata da una verifica esterna.</p><p> </p><p>Il Consiglio federale chiede che l'Assemblea federale sblocchi la prima tranche approvando il decreto federale. Per quanto concerne lo sblocco della seconda tranche come pure delle riserve, il Consiglio federale deciderà in base all'avanzamento del progetto.</p><p>Piano settoriale militare - approvata la scheda di coordinamento Mitholz</p><p>Nella sua seduta odierna il Consiglio federale ha approvato anche la scheda di coordinamento Mitholz del Piano settoriale militare. Questo strumento di pianificazione e di coordinamento della Confederazione crea le basi di pianificazione territoriale per lo sgombero dell'ex deposito di munizioni. La scheda di coordinamento stabilisce i perimetri di evacuazione, di sicurezza e dell'impianto in maniera definitiva e vincolante per le autorità. La popolazione ha potuto esprimersi in merito alla scheda di coordinamento Mitholz nel quadro di una procedura di consultazione, mentre i Cantoni di Berna e del Vallese e i Comuni interessati sono stati ascoltati nel quadro di un'audizione. In tale contesto la pianificazione è stata in linea di massima confermata. I riscontri relativi all'ultimazione del progetto e alla definizione vincolante dell'utilizzazione dell'area interessata dopo lo sgombero, alla protezione necessaria della tratta ferroviaria nonché all'utilizzo accurato e adeguato della cava sono stati raccolti in vista delle ulteriori fasi di progettazione. A tale proposito il DDPS intende garantire uno stretto coordinamento della pianificazione con il Comune di Kandergrund e con la comunità d'interessi di Mitholz.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 16 novembre 2022  concernente un credito d’impegno per lo sgombero dell’ex deposito di munizioni di Mitholz"
    },
    {
      "number": 1,
      "resolutions": [

      ],
      "text": "Decreto federale concernente un credito d’impegno per lo sgombero dell’ex deposito di munizioni di Mitholz"
    }
  ],
  "proceedings": "<p>Corapporto della Commissione delle finanze del Consiglio nazionale </p><p><b>Comunicato stampa della commissione delle finanze del Consiglio nazionale del 20.01.2023</b></p><p>Nell'ambito della procedura di corapporto la CdF-N ha analizzato gli aspetti finanziari del progetto del Consiglio federale per lo sgombero dell'ex deposito di munizioni di Mitholz, il cui esame preliminare spetta alla Commissione della politica di sicurezza del Consiglio nazionale (CPS-N). Oggetto delle discussioni sono state le ripercussioni del progetto sulle finanze della Confederazione, la costituzione di accantonamenti e l'ammontare delle riserve previste dal Consiglio federale.</p><p>Non ci sono state opposizioni all'entrata in materia sul progetto. La maggioranza della Commissione delle finanze propone alla CPS-N e al Consiglio nazionale di approvare il credito d'impiego di 2,59 miliardi di franchi richiesto dal Consiglio federale. Una minoranza chiede che le spese per lo sgombero siano compensate nei futuri preventivi della Difesa. Questa proposta è stata respinta con 16 voti contro 8.</p><p> </p><p><b>Informazioni</b></p><p>Florent Strobel, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p>Corapporto della Commissione delle finanze del Consiglio degli Stati</p><p><b>Comunicato stampa della commissione delle finanze del Consiglio degli Stati del 17.02.2023</b></p><p>Nell'ambito della procedura di corapporto, la CdF-S ha discusso il progetto di credito d'impegno di 2,59 miliardi di franchi destinati allo sgombero dell'ex deposito di munizioni di Mitholz (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220074\">22.074</a> n).</p><p>La discussione si è incentrata sull'analisi dei rischi e sulla probabilità che si verifichino eventi in grado di provocare gravi danni. È inoltre stata affrontato in dettaglio il problema delle forti incertezze che circondano l'intero progetto e che si riflettono nelle ingenti riserve finanziarie previste sin d'ora nel progetto stesso. Al termine della discussione, con 7 voti contro 1 e 2 astensioni è stata respinta una proposta di non entrata in materia. Con 5 voti contro 4 e 1 astensione è stata altresì respinta una seconda proposta, volta a dimezzare le riserve per i rischi legati al progetto e per coprire il rincaro previsto.</p><p>La CdF-S trasmetterà le proprie considerazioni alla Commissione della politica di sicurezza, incaricata dell'esame preliminare del progetto.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione della politica di sicurezza del Consiglio nazionale del 21.02.2023</b></p><p>Con 11 voti contro 10 e 4 astensioni la Commissione della politica di sicurezza del Consiglio nazionale (CPS-N) ha sospeso per un anno al massimo la deliberazione dell'oggetto (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220074\">22.074</a>). Al DDPS è conferito l'incarico di commissionare uno studio approfondito e indipendente. Tale studio ha lo scopo di esaminare in dettaglio (come la variante sgombero) le varianti colmatura, incapsulamento e sigillatura, con particolare riferimento alle ripercussioni sull'ambiente, sulla popolazione, sui costi e sull'arco temporale del progetto.</p><p>La maggioranza della Commissione parte dal presupposto che le varianti colmatura, incapsulamento e sigillatura non sono state sufficientemente approfondite. Con questo approccio la Commissione sottolinea di essere consapevole della particolare responsabilità che deriva dalla sua decisione per il futuro di Mitholz. Nel corso di quest'anno, il comando KAMIR dovrà svolgere il maggior numero possibile di scavi esplorativi per consentire un'analisi approfondita dei rischi.</p><p>Nella sua seduta del 20 febbraio la CPS-N ha sentito vari esperti. Le loro spiegazioni hanno portato a una più ampia necessità di informazioni in una maggioranza dei consiglieri nazionali.</p><p>Nel dicembre del 1947 nel deposito di munizioni dell'Esercito svizzero situato nella frazione di Mitholz (comune di Kandergrund, Cantone di Berna) ci furono grosse esplosioni che provocarono il parziale crollo dell'impianto e la morte di diverse persone. Sotto le macerie del deposito giacciono ancora circa 3500 tonnellate lorde di munizioni contenenti diverse centinaia di tonnellate di esplosivo.</p><p> </p><p><b>Comunicato stampa della commissione della politica di sicurezza del Consiglio nazionale del 28.03.2023</b></p><p>La Commissione della politica di sicurezza del Consiglio nazionale (CPS-N) è tornata, con 17 voti contro 8, sulla sua decisione di sospendere il progetto e, in seguito alle informazioni e alle garanzie supplementari ricevute dal DDPS, propone l'approvazione del progetto.</p><p>Con 20 voti contro 1 e 4 astensioni la CPS-N propone di approvare l'oggetto <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220074\">22.074</a>. Il DDPS ha potuto chiarire le questioni rimaste in sospeso grazie un rapporto aggiuntivo e informerà la Commissione a scadenza annuale sul proseguimento del progetto. Il DDPS ha inoltre garantito che ulteriori scavi per sondare il terreno saranno eseguiti dal comando KAMIR. Alla luce di queste condizioni una maggioranza della Commissione si dice ora favorevole allo sgombero completo del deposito di munizioni di Mitholz. Essa ritiene che ulteriori accertamenti non potranno comunque fugare completamente le incertezze. Una minoranza rimane dell'avviso che le altre varianti non siano state sufficientemente approfondite.</p><p>Dopo aver sentito diversi esperti in occasione della sua seduta del 20 febbraio 2023, la CPS-N aveva deciso di sospendere l'oggetto <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220074\">22.074</a> per un anno al massimo. Nella seduta odierna la CPS-N ha ripreso e approfondito la sua decisione di sospendere questo oggetto. Con 17 voti contro 8 ha approvato la proposta di ritornare sulla decisione di sospensione e di trattare l'oggetto. Una proposta di rinvio al Consiglio federale è stata respinta con 18 voti contro 7.</p><p> </p><p><b>Informazioni</b></p><p>P.-Y. Breuleux, segretario della commissione, </p><p>058 322 92 43</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Sgombero dell'ex deposito di munizioni di Mitholz. Credito d'impegno"
}