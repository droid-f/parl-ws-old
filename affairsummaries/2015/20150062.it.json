{
  "id": 20150062,
  "updated": "2019-02-18T19:03:06Z",
  "description": "Messaggio dell'11 settembre 2015 concernente iI finanziamento della realizzazione di un prodotto GEVER standardizzato e della sua introduzione neIl‘Amministrazione federale centrale",
  "formattedId": "15.062",
  "initialSituation": "<p><b>Comunicato stampa del Consiglio federale del 11.09.2015</b></p><p><b>Il Consiglio federale ha adottato il messaggio sul credito d'impegno per GEVER Confederazione </b></p><p><b>Il Consiglio federale ha adottato all'attenzione del Parlamento il messaggio concernente il credito d'impegno di 67 milioni di franchi per la realizzazione e l'introduzione di un prodotto per la gestione elettronica degli affari (GEVER). La Cancelleria federale e tutti i dipartimenti hanno scelto lo stesso prodotto GEVER.</b></p><p>Nel settembre 2014, incaricata dal Consiglio federale dell'acquisto di GEVER, la Cancelleria federale ha lanciato una gara d'appalto OMC che è sfociata il 27 maggio 2015 nell'aggiudicazione agli offerenti Atos AG (con il prodotto ActaNova) e ELCA Informatique SA (con il prodotto iGEKO). Durante i mesi estivi la Cancelleria federale ha chiesto ai dipartimenti di indicare quale prodotto intendevano utilizzare. Tutti i dipartimenti e la Cancelleria federale hanno scelto lo stesso prodotto, ossia Acta Nova dell'impresa Atos AG. Fondandosi su questa scelta, il Consiglio federale ha licenziato all'attenzione del Parlamento il messaggio concernente il credito d'impegno di 67 milioni di franchi per la fase di \"Realizzazione e d'introduzione di GEVER Confederazione\".</p><p> </p><p>Realizzazione e introduzione di GEVER Confederazione</p><p>Il Consiglio federale ha incaricato la Cancelleria federale della direzione e della gestione del progetto \"Realizzazione e introduzione di GEVER Confederazione\". Esso comprende la realizzazione della piattaforma IT presso il fornitore di prestazioni, lo svolgimento dei lavori preparatori per i progetti di introduzione nei dipartimenti nonché l'introduzione e la migrazione del prodotto GEVER. Quest'ultima fase dovrà essere conclusa entro il 2018 come previsto dalla pianificazione del progetto.</p>",
  "objectives": [
    {
      "number": 0,
      "resolutions": [

      ],
      "text": "Messaggio dell'11 settembre 2015 concernente iI finanziamento della realizzazione di un prodotto GEVER standardizzato e della sua introduzione neIl‘Amministrazione federale centrale"
    },
    {
      "number": 1,
      "resolutions": [
        {
          "council": 2,
          "date": "2015-12-08T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2016-03-17T00:00:00Z",
          "text": "Adesione"
        }
      ],
      "text": "Decreto federale concernente il finanziamento della realizzazione di un prodotto GEVER standardizzato e della sua introduzione nell'Amministrazione federale centrale"
    }
  ],
  "proceedings": "<p><b>Dibattito al Consiglio degli Stati, 08.12.2015</b></p><p><b>CSt: 156 milioni di sostituire Windows 7 e per progetto GEVER </b></p><p>(ats) Il Consiglio degli Stati ha approvato oggi all'unanimità due crediti per complessivi 137 milioni di franchi destinati alla realizzazione del progetto GEVER per la gestione elettronica degli affari dell'Amministrazione federale e alla sostituzione di Windows 7.</p><p><b> </b></p><p><b>Dibattito al Consiglio nazionale, 17.03.2016</b></p><p><b>67 milioni per progetto informatico GEVER </b></p><p><b>(ats) Dopo il Consiglio degli Stati, anche il Nazionale ha approvato oggi, con 168 voti contro 5 e 4 astenuti, un credito di 67 milioni di franchi per la realizzazione del progetto GEVER per la gestione elettronica degli affari dell'Amministrazione federale.</b></p><p>La Cancelleria federale sarà incaricata della direzione e della gestione del progetto, che comprende la creazione della piattaforma IT presso il fornitore di prestazioni, lo svolgimento dei lavori preparatori per l'introduzione nei dipartimenti e la migrazione verso il nuovo sistema denominato ActaNova.</p><p>La valutazione della procedura d'acquisizione dei prodotti GEVER ha impiegato 16 anni per giungere in porto. Secondo la pianificazione, l'introduzione del nuovo prodotto GEVER dovrebbe essere conclusa entro il 2018.</p><p>I costi d'esercizio dei prodotti GEVER, attualmente in uso nell'Amministrazione federale, ammontano a circa 18,8 milioni di franchi all'anno per 14'800 utenti. Il nuovo sistema costerà 21,9 milioni di franchi per 30'000 postazioni di lavoro, ossia 18,4 milioni in meno rispetto all'opzione di estendere il programma attuale a tutti gli utenti previsti, ha spiegato Albert Vitali (PLR/LU) a nome della commissione.</p>",
  "title": "Prodotto GEVER standardizzato. Finanziamento della realizzazione e introduzione"
}