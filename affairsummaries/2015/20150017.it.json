{
  "id": 20150017,
  "updated": "2019-02-18T19:03:06Z",
  "description": "Messaggio dell'11 febbraio 2015 concernente l'acquisto di materiale d'armamento 2015 (Programma d'armamento 2015)",
  "formattedId": "15.017",
  "initialSituation": "<p><b>Comunicato stampa del Consiglio federale del 11.02.2015</b></p><p><b>Programma d'armamento 2015 licenziato dal Consiglio federale </b></p><p><b>Il Consiglio federale ha licenziato all'attenzione del Parlamento il Messaggio concernente l'acquisto di materiale d'armamento 2015 (Programma d'armamento 2015). Nel quadro del Programma d'armamento 2015, propone alle Camere federali tre progetti d'acquisto per un importo di 542 milioni di franchi. </b></p><p>I progetti d'acquisto sono volti a sostituire materiale il cui ulteriore impiego non è più giustificabile dal punto di vista tecnologico ed economico. Il materiale d'armamento di cui si propone l'acquisto è orientato al progetto \"Ulteriore sviluppo dell'esercito\".Il Consiglio federale intende sostituire tre sistemi che stanno per raggiungere il limite della durata di utilizzazione. Il \"sistema di ricognitori telecomandati 15\" è destinato a subentrare al \"sistema di ricognitori telecomandati 95\", impiegato da circa venti anni e basato su tecnologie degli anni ottanta. Il \"simulatore di tiro per fucile d'assalto 90 Nuova tecnologia\" consentirà una rappresentazione realistica delle situazioni di combattimento. Con l'\"autoveicolo fuoristrada leggero per sistemi specialistici\", basato sul Mercedes-Benz G 300 CDI 44, il Consiglio federale intende sostituire gli attuali veicoli per sistemi Steyr-Daimler-Puch 230 GE, anch'essi prossimi al limite della durata di utilizzazione.</p><p> </p><p>Progetti d'acquisto</p><p>Sistema di ricognitori telecomandati 15, 250 mio. fr.</p><p>Il sistema di ricognitori telecomandati 15 contribuirà al mantenimento delle capacità di ricognizione della situazione e di ricognizione degli obiettivi dopo la messa fuori servizio del sistema di ricognitori telecomandati 95. La ricognizione della situazione appoggia il processo decisionale degli organi di condotta militari e civili, mentre la ricognizione degli obiettivi serve soprattutto alla condotta dell'appoggio di fuoco nel quadro della difesa da un attacco armato.L'acquisto comprende 6 droni - componenti a terra, simulatore e logistica inclusi.</p><p> </p><p>Simulatore di tiro per fucile d'assalto 90 Nuova tecnologia, 21 mio. fr.</p><p>Mediante i simulatori di tiro sono possibili esercitazioni a partiti contrapposti, che consentono una rappresentazione realistica delle situazioni di combattimento senza il ricorso a munizioni da combattimento. Il simulatore di tiro per fucile d'assalto 90, acquistato con il Programma d'armamento 1993, ha migliorato notevolmente l'istruzione al combattimento. Il simulatore di tiro per fucile d'assalto 90 sarà sostituito con il simulatore di tiro per fucile d'assalto 90 Nuova tecnologia a causa dei costi di manutenzione sproporzionatamente elevati e dell'esaurimento dei pezzi di ricambio.L'acquisto comprende 500 set composti da 10 simulatori di tiro per fucile d'assalto 90 Nuova tecnologia, accessori e logistica inclusi.</p><p> </p><p>Autoveicolo fuoristrada leggero per sistemi specialistici, 271 mio. fr.</p><p>Nel quadro del programma d'armamento 2014 è stato avviato l'acquisto di veicoli caravan Mercedes-Benz G 300 CDI 44 per il trasporto di persone e materiale. Parallelamente è necessario sostituire gli attuali veicoli per sistemi specialistici (per es. veicoli radio) basati sul modello Steyr-Daimler-Puch 230 GE. Anche a tal fine sarà utilizzato quale nuovo autoveicolo di base il Mercedes-Benz G 300 CDI 44.L'acquisto comprende complessivamente 879 veicoli: 679 veicoli di base Mercedes-Benz G 300 CDI 44, con cassone, e 200 veicoli caravan Mercedes-Benz G 300 CDI 44 a cinque porte, integrazione dei sistemi specialistici e logistica incluse.</p><p> </p><p>Effetti occupazionali per 5 anni</p><p>Le aggiudicazioni dirette di commesse in Svizzera e la partecipazione diretta o indiretta (\"impegni offset\") all'estero consentiranno, in media, l'occupazione di 500 persone per circa 5 anni (stato: novembre 2014).</p><p> </p><p><b>Comunicato stampa del Consiglio federale del 12.08.2015</b></p><p><b>Il Consiglio federale adotta il Programma d'armamento supplementare 2015 </b></p><p><b>Il Consiglio federale ha adottato all'attenzione del Parlamento il messaggio concernente l'acquisto supplementare di materiale d'armamento 2015 (Programma d'armamento supplementare 2015), in cui chiede alle Camere federali acquisti nell'ambito di quattro progetti d'armamento per un valore di 874 milioni di franchi. </b></p><p>In vista dell'acquisto di un nuovo aereo da combattimento, per garantire l'alimentazione del Fondo Gripen sono stati posticipati numerosi progetti necessari alla fornitura di prestazioni. Con il Programma d'armamento supplementare 2015 si colmerà una parte delle lacune sorte a livello di equipaggiamento.Il Consiglio federale intende rinnovare i mezzi di telecomunicazione dell'esercito, completare le scorte di munizioni per pistole e fucili d'assalto e sostituire i detonatori delle granate a mano 85. Contemporaneamente, con misure di mantenimento del valore sarà prolungata la durata di utilizzazione del sistema di cannoni DCA di calibro medio da 35 mm e una parte degli autocarri fuoristrada leggeri.</p><p> </p><p>Progetti d'acquisto</p><p>Sostituzione di componenti della comunicazione mobile, 1a fase d'acquisto, 118 milioni di franchi</p><p>I mezzi di telecomunicazione impiegati attualmente dalla truppa stanno raggiungendo il limite della loro durata di utilizzazione. Ciò si manifesta sotto forma di guasti sempre più frequenti e di maggiori difficoltà nell'acquistare materiale di ricambio.Con il progetto di sostituzione di componenti della comunicazione mobile, 1a fase d'acquisto, si acquisteranno apparecchi a onde direttive con maggiori funzionalità. Occorrerà inoltre pianificare e concepire la futura rete integrata e allestire le basi per l'acquisto dei sistemi radio tattici, degli impianti di intercomunicazione di bordo e delle cuffie di conversazione.</p><p> </p><p>Munizioni, 100 milioni di franchi</p><p>Dal 2001 l'acquisto delle munizioni per il fucile d'assalto non corrisponde più al consumo annuo. Per garantire l'approvvigionamento per l'istruzione (compreso il tiro fuori del servizio) e l'impiego di cartucce 5,6 mm 90 per fucile nonché, contemporaneamente, le scorte di magazzino di cartucce 9 mm 14 per pistola, sono necessari acquisti successivi. Inoltre, per motivi tecnici, il detonatore delle granate a mano 85 va sostituito.</p><p> </p><p>Prolungamento della durata di utilizzazione del sistema di cannoni DCA di calibro medio da 35 mm, 98 milioni di franchi</p><p>Nei prossimi anni, i tre sistemi DCA attualmente in servizio raggiungeranno il limite della loro durata di utilizzazione. Per evitare lacune di capacità fino all'introduzione di un nuovo sistema per la protezione degli oggetti, occorre sottoporre il sistema di cannoni DCA di calibro medio da 35 mm a un programma di prolungamento della durata di utilizzazione. Al riguardo, si tratta di estendere l'attuale sistema di sensori integrati della DCA di calibro medio da 35 mm riequipaggiando i due gruppi DCA di calibro medio da 35 mm non ancora collegati. Nello stesso tempo, con misure di mantenimento del valore, si prolungherà la durata di utilizzazione dei cannoni DCA e degli apparecchi di condotta del tiro almeno fino al 2025.</p><p> </p><p>Mantenimento del valore degli autocarri fuoristrada leggeri 44 Duro I, 558 milioni di franchi</p><p>Con i Programmi d'armamento 1993 e 1997 sono stati acquistati complessivamente 3000 autocarri fuoristrada leggeri 44 Duro I e impiegati da allora quali mezzi di trasporto. Il veicolo si presta anche per impieghi al di fuori di strade e di sentieri pavimentati. Per continuare a garantire la capacità di trasporto, con il progetto \"Mantenimento del valore degli autocarri fuoristrada leggeri 44 Duro I\" 2220 veicoli Duro I dovranno essere sottoposti a un mantenimento del valore per prolungare la loro durata di utilizzazione fino al 2040.</p><p> </p><p>Acquisti per nove anni</p><p>Le aggiudicazioni dirette di commesse in Svizzera e la partecipazione diretta o indiretta (\"impegni offset\") all'estero consentiranno, in media, l'occupazione di 500 persone per circa 9 anni (stato: maggio 2015).Una quota sostanziale pari a circa il 98 per cento del credito globale richiesto andrà a beneficio dell'industria indigena e pertanto rafforzerà la piazza industriale svizzera.</p>",
  "objectives": [
    {
      "number": 0,
      "resolutions": [

      ],
      "text": "Messaggio dell'11 febbraio 2015 concernente l'acquisto di materiale d'armamento 2015 (Programma d'armamento 2015)"
    },
    {
      "number": 0,
      "resolutions": [

      ],
      "text": "Messaggio del 12 agosto 2015 concernente I‘acquisto supplementare di materiale d‘armamento 2015"
    },
    {
      "number": 1,
      "resolutions": [
        {
          "council": 1,
          "date": "2015-06-16T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2015-09-07T00:00:00Z",
          "text": "Adesione"
        }
      ],
      "text": "Decreto federale concernente l'acquisto di materiale d'armamento 2015 (Programma d'armamento 2015)"
    },
    {
      "number": 2,
      "resolutions": [
        {
          "council": 1,
          "date": "2015-12-15T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2016-03-07T00:00:00Z",
          "text": "Adesione"
        }
      ],
      "text": "Decreto federale Disegno concernente l’acquisto supplementare di materiale d’armamento 2015"
    }
  ],
  "proceedings": "<p><b>Dibattito al Consiglio nazionale, 15.12.2015</b> </p><p><b>874 milioni per l'esercito </b></p><p><b>(ats) Nonostante l'opposizione del campo rosso-verde, il Consiglio nazionale ha approvato stamane un credito di 874 milioni di franchi destinati all'acquisto supplementare di materiale d'armamento per l'anno in corso e all'ammodernamento di veicoli fuoristrada. Il dossier va al Consiglio degli Stati.</b></p><p>La somma è di 100 milioni superiore a quanto raccomandato dalla commissione preparatoria. Quest'ultima credeva infatti che si potessero risparmiare 100 milioni nell'ammodernamento degli autocarri fuoristrada leggeri \"44 Duro I\" in modo da prolungarne la vita fino al 2040. Questa voce di spesa, la maggiore del programma aggiuntivo, è di 558 milioni di franchi.</p><p>Centodiciotto milioni di franchi sono invece previsti per una prima fase d'acquisto di componenti per la comunicazione mobile. Si tratta in particolare di apparecchi a onde direttive con maggiori funzionalità. I mezzi di telecomunicazione impiegati attualmente stanno raggiungendo il limite della loro durata di utilizzazione, come rivelano i guasti sempre più frequenti e le sempre maggiori difficoltà nell'acquistare materiale di ricambio.</p><p>Per garantire l'approvvigionamento per l'istruzione all'uso del fucile d'assalto (compreso il tiro fuori dal servizio) sono necessarie acquisizioni di cartucce. Inoltre, per motivi tecnici, il detonatore delle granate a mano 85 va sostituito. Questi investimenti ammontano a 100 milioni di franchi.</p><p>Il quarto progetto concerne il prolungamento della durata di utilizzazione del sistema di cannoni di difesa contraerea (DCA) di calibro medio da 35 millimetri per complessivi 98 milioni di franchi. Questi armamenti dovrebbero così essere operativi fino al 2025 e assicurare la transizione fino all'introduzione di un sistema di DCA completamente nuovo.</p><p>Con il \"Programma d'armamento supplementare 2015\" si colmerà una parte delle lacune sorte a livello di equipaggiamento in seguito alla posticipazione di vari progetti, ha ricordato a nome della commissione Thomas Hurter (UDC/SH). Questi rinvii sono stati determinati dalla creazione di un fondo destinato esclusivamente all'acquisto dell'aereo da combattimento Gripen, poi bocciato in votazione popolare, ha ricordato.</p><p>Il campo rosso-verde si è battuto per la non entrata nel merito, sostenendo che la situazione finanziaria attuale non consente nuove spese per la difesa, anche perché il Parlamento ha appena approvato un aumento del credito quadriennale di 20 miliardi di franchi, ossia 5 miliardi l'anno.</p><p>L'ammodernamento dei fuoristrada Duro ha fatto parecchio discutere, in particolare per quanto riguarda l'opportunità di spendere una somma così importante, anche se diluita su più anni. Tra i maggiori critici figurava Ulrich Giezendanner (UDC/AG), imprenditore attivo nei trasporti, che ha contestato con veemenza questa operazione.</p><p> </p><p><b>Dibattito al Consiglio degli Stati, 07.03.2016</b></p><p><b>874 milioni per programma di armamento </b></p><p><b>(ats) Dopo il Nazionale, anche il Consiglio degli Stati ha approvato oggi (30 voti a 5 e 9 astenuti) un credito di 874 milioni di franchi nell'ambito del Programma d'armamento supplementare (2015+). </b></p><p>Il \"Programma d'armamento supplementare 2015\" intende colmare parte delle lacune a livello di equipaggiamento dovute al rinvio di vari progetti in seguito alla creazione di un fondo destinato esclusivamente all'acquisto, poi bocciato in votazione popolare, dell'aereo da combattimento Gripen. </p><p>La spesa principale del programma aggiuntivo - 558 milioni di franchi - riguarda l'ammodernamento degli autocarri fuoristrada leggeri \"44 Duro I\" in modo da prolungarne la vita fino al 2040. </p><p>Come alla Camera del popolo, anche agli Stati l'ammodernamento di questi veicoli ha fatto parecchio discutere, in particolare per quanto riguarda l'opportunità di spendere una somma così importante, anche se diluita su più anni. </p><p>Il ministro della difesa, Guy Parmelin, ha difeso la bontà di questa scelta, giunta al termine di un regolare processo di valutazione. I Duro sono veicoli particolarmente adatti al nostri terreni, ha sostenuto.</p><p>Anita Fetz (PS/BS) ha chiesto invece che questa parte del credito venisse stralciata dal messaggio governativo e che si procedesse a una nuova valutazione. La sua proposta è stata però respinta (31 voti a 13). </p><p>A parte questa voce di spesa, gli altri crediti non erano contestati. Centodiciotto milioni di franchi sono previsti per una prima fase d'acquisto di componenti per la comunicazione mobile. Si tratta in particolare di apparecchi a onde direttive con maggiori funzionalità. </p><p>Per garantire l'approvvigionamento per l'istruzione all'uso del fucile d'assalto (compreso il tiro fuori dal servizio) sono necessarie acquisizioni di cartucce. Inoltre, per motivi tecnici, il detonatore delle granate a mano 85 va sostituito. Questi investimenti ammontano a 100 milioni di franchi.</p><p>Il quarto progetto concerne il prolungamento della durata di utilizzazione del sistema di cannoni di difesa contraerea (DCA) di calibro medio da 35 millimetri per complessivi 98 milioni di franchi. Questi armamenti dovrebbero così essere operativi fino al 2025 e assicurare la transizione fino all'introduzione di un sistema di DCA completamente nuovo.</p>",
  "title": "Programma d'armamento 2015"
}