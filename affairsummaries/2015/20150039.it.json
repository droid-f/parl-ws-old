{
  "id": 20150039,
  "updated": "2019-02-18T19:03:06Z",
  "description": "Messaggio del 20 maggio 2015  concernente gli immobili del DFF per iI 2015 (Messaggio 2015 sugli immobili del DFF)",
  "formattedId": "15.039",
  "initialSituation": "<p><b>Comunicato stampa del Consiglio federale del 20.05.2015</b></p><p><b>Il Consiglio federale chiede 253,5 milioni per le costruzioni civili della Confederazione </b></p><p><b>In occasione della sua seduta odierna il Consiglio federale ha licenziato il messaggio 2015 sugli immobili civili, nel quale chiede al Parlamento un credito complessivo \"Costruzioni civili\" di 165,4 milioni di franchi nonché un credito complessivo \"Locazioni\" di 88,1 milioni di franchi. </b>Il credito complessivo \"Costruzioni civili\" comprende il credito per la costruzione della nuova cancelleria e della nuova residenza a Seoul di 15,4 milioni di franchi come pure due crediti quadro di complessivamente 150 milioni di franchi. Il credito complessivo \"Locazioni\" (88,1 mio.) è impiegato per la locazione di locali per il Tribunale federale a Lucerna nonché per la locazione di un edificio (comune di Hauterive) per l'Istituto delle scienze alimentari (ISA) di Agroscope a Posieux.</p><p> </p><p>Credito complessivo \"Costruzioni civili\"</p><p>Un credito d'impegno di 15,4 milioni di franchi è previsto per la costruzione della nuova cancelleria e della nuova residenza a Seoul, poiché le sedi attuali dell'ambasciata sono ormai giunte alla fine del loro ciclo di vita. La nuova costruzione integrerà tutti i servizi diplomatici e consolari insieme alla residenza, affinché le sinergie possano essere sfruttate al massimo. </p><p>Da un primo credito quadro di 100 milioni di franchi vengono ceduti crediti d'impegno per progetti di costruzione del portafoglio immobiliare dell'Ufficio federale delle costruzioni e della logistica (UFCL) di costo inferiore a 10 milioni di franchi. Nel portafoglio immobiliare dell'UFCL figurano gli edifici destinati all'adempimento dei compiti dell'Amministrazione federale civile, dell'Assemblea federale nonché dei Servizi del Parlamento, dei Tribunali federali, della Confederazione all'estero e delle commissioni extraparlamentari. Da un secondo credito quadro di 50 milioni di franchi sono ceduti crediti d'impegno per i nuovi centri federali della Segreteria di Stato della migrazione (SEM).</p><p> </p><p>Credito complessivo \"Locazioni\"</p><p>Il credito complessivo \"Locazioni\" di 88,1 milioni di franchi è ripartito in due crediti d'impegno. D'un canto, è necessario prorogare il contratto di locazione per le due corti di diritto sociale del Tribunale federale, ubicate nei locali dello Schweizerhofquai 6 a Lucerna. La pigione ammonta a 10,5 milioni di franchi per una durata di locazione di cinque anni.</p><p>D'altro canto, sono necessari 77,6 milioni di franchi dal credito complessivo \"Locazioni\" per la pigione di un edificio situato alla Route de la Tioleyre 4 a Posieux per una durata di locazione di 25 anni. L'edificio sarà realizzato dal Cantone di Friburgo e verrà occupato dall'ISA di Agroscope.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 20 maggio 2015  concernente gli immobili del DFF per iI 2015 (Messaggio 2015 sugli immobili del DFF)"
    },
    {
      "number": 1,
      "resolutions": [
        {
          "council": 1,
          "date": "2015-09-24T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2015-12-08T00:00:00Z",
          "text": "Adesione"
        }
      ],
      "text": "Decreto federale concernente gli immobili del DFF per il 2015"
    }
  ],
  "proceedings": "<p><b>Dibattito al Consiglio nazionale, 24.09.2015</b></p><p>(ats) Accordato un credito di 50 milioni per la realizzazione di nuovi centri federali per l'accoglienza dei richiedenti asilo. I mezzi vengono liberati dal budget 2015 per le costruzioni civili. In totale è stata approvata una spesa di 253,5 milioni di franchi, fra cui 165,4 milioni per le costruzioni e 88,1 milioni per le locazioni. Gli Stati si devono ancora pronunciare.</p><p> </p><p><b>Dibattito al Consiglio degli Stati, 08.12.2015</b></p><p><b>CSt: 50 milioni per centri d'accoglienza per rifugiati </b></p><p>(ats) La realizzazione di nuovi centri federali per l'accoglienza dei richiedenti asilo necessita di 50 milioni di franchi. Dopo il Nazionale in settembre, oggi il Consiglio degli Stati ha accettato per 41 voti senza opposizione la concessione di questi mezzi attinti dal budget 2015 per le costruzioni civili. Il dossier è pronto per le votazioni finali.</p><p>In totale è stata approvata una spesa di 253,5 milioni di franchi, fra cui 165,4 milioni per le costruzioni e 88,1 milioni per le locazioni. </p><p>Per accelerare le procedure d'asilo, la Confederazione intende aprire sei centri di procedura, nove centri di partenza e due centri specifici per un totale di 5000 richiedenti. I 50 milioni serviranno a coprire studi e lavori di costruzione o ristrutturazione.</p><p>Oltre 15 milioni verranno poi spesi per ricostruire l'ambasciata Svizzera nella Corea del Sud. L'immobile, acquistato nel 1975 nel centro di Seul, risale al 1969. L'edificio verrà realizzato da zero. La nuova sede dovrebbe essere inaugurata nel 2018.</p><p>Il testo approvato dal plenum prevede anche un credito di 100 milioni di franchi destinati al finanziamento di progetti minori (sotto i 10 milioni). </p><p>Un credito di 77,6 milioni servirà a finanziare la locazione, per 25 anni, di un edificio che sarà ricostruito a Posieux (FR). Accoglierà l'Istituto di scienze delle derrate alimentari, affiliato ad Agroscope. Inoltre, 10,5 milioni serviranno per l'affitto di 5 anni di locali per la sezione di diritto sociale del Tribunale federale a Lucerna.</p>",
  "title": "Messaggio 2015 sugli immobili del DFF"
}