{
  "id": 20150061,
  "updated": "2019-02-18T19:03:06Z",
  "description": "Messaggio dell'11 settembre 2015 concernente la legge federale che autorizza il Consiglio federale ad approvare emendamenti all‘Accordo europeo del 1° Iuglio 1970 relativo alle prestazioni lavorative degli equipaggi dei veicoli addetti ai trasporti internazionali su strada (AETR)",
  "formattedId": "15.061",
  "initialSituation": "<p><b>Comunicato stampa del Consiglio federale del 11.09.2015</b></p><p><b>Orari di guida e riposo dei conducenti: rinnovare la competenza del Consiglio federale </b></p><p><b>L'Esecutivo deve continuare a decidere autonomamente su emendamenti al trattato che regola l'attività degli autotrasportatori internazionali: è quanto contenuto nel messaggio, sottoposto oggi al Parlamento, per la proroga illimitata della legge federale in materia. </b></p><p>Nel 1999 l'Assemblea federale ha approvato l'Accordo europeo relativo alle prestazioni lavorative degli equipaggi dei veicoli addetti ai trasporti internazionali su strada (AETR), emanando al tempo stesso una legge, di validità limitata a 15 anni e in scadenza il 31 gennaio 2016, che consente al Consiglio federale di approvarne o accettarne autonomamente gli emendamenti. </p><p>L'accordo prevede un termine di soli sei mesi per formulare obiezioni a eventuali proposte di modifica, trascorso il quale, in assenza di replica, l'emendamento si intende approvato. Una scadenza praticamente impossibile da rispettare per la Svizzera qualora fosse il Parlamento a dover decidere e avviare eventualmente una procedura di opposizione. Da qui la richiesta, contenuta nel messaggio trasmesso in data odierna alle Camere, di rinnovare a tempo indeterminato la delega di competenza al Consiglio federale. </p><p>L'accordo AETR disciplina a livello internazionale i periodi di guida e riposo dei conducenti di autocarri e pullman le cui norme in materia, recepite nelle ordinanze concernenti le prescrizioni sulla durata del lavoro e del riposo OLR1 e OLR2, sono di pertinenza del Consiglio federale. Per questo motivo, ma anche perché riguarda competenze all'interno della Confederazione, il messaggio non ha alcuna incidenza né su Cantoni, Comuni, economia o ambiente, né sullo svolgimento dell'attività professionale degli autisti.</p>",
  "objectives": [
    {
      "number": 0,
      "resolutions": [

      ],
      "text": "Messaggio dell'11 settembre 2015 concernente la legge federale che autorizza il Consiglio federale ad approvare emendamenti all‘Accordo europeo del 1° Iuglio 1970 relativo alle prestazioni lavorative degli equipaggi dei veicoli addetti ai trasporti internazionali su strada (AETR)"
    },
    {
      "number": 1,
      "resolutions": [
        {
          "council": 1,
          "date": "2015-12-16T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2016-03-09T00:00:00Z",
          "text": "Adesione"
        },
        {
          "council": 1,
          "date": "2016-03-18T00:00:00Z",
          "text": "Adozione nella votazione finale"
        },
        {
          "council": 2,
          "date": "2016-03-18T00:00:00Z",
          "text": "Adozione nella votazione finale"
        }
      ],
      "text": "Legge federale che autorizza il Consiglio federale ad approvare emendamenti all'Accordo europeo del 1o luglio 1970 relativo alle prestazioni lavorative degli equipaggi dei veicoli addetti ai trasporti internazionali su strada (AETR)"
    }
  ],
  "proceedings": "<p><b>Dibattito al Consiglio nazionale, 16.12.2015</b></p><p><b>Governo competente sui tempi di guida e di riposo camionisti </b></p><p>(ats) La competenza di fissare i tempi di guida e di riposo dei conducenti di camion e pullman spetta sempre al Consiglio federale. Il Nazionale ha accettato oggi senza opposizioni una modifica in tal senso della legge che consente al governo di derogare all'accordo internazionale sul trasporto internazionale su strada (AETR). Gli Stati devono ancora pronunciarsi.</p><p>Nel 1999, il Parlamento aveva autorizzato il Consiglio federale ad approvare o no gli emendamenti all'AETR. Ma la legge in questione scade al 31 gennaio 2016.</p><p>Il governo ritiene più semplice conservare il suo margine di manovra piuttosto che dover sottoporre ogni sua decisione in merito all'avallo del Parlamento.</p><p> </p><p><b>Dibattito al Consiglio degli Stati, 09.03.2016</b></p><p>(ats) Il Consiglio degli Stati ha, come il Nazionale, accolto l'idea - 39 voti senza opposizione - di affidare in modo illimitato alla Confederazione la competenza di fissare il tempo di guida e di riposo degli autotrasportatori.</p>",
  "title": "Legge federale che autorizza gli emendamenti all'AETR. Modifica"
}