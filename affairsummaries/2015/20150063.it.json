{
  "id": 20150063,
  "updated": "2019-02-18T19:03:06Z",
  "description": "Rapporto del Consiglio federale dell'11 settembre 2015 destinato alle Camere federali sull'impiego dell’esercito per appoggiare i Cantoni di Friburgo e di Vaud",
  "formattedId": "15.063",
  "initialSituation": "<p><b>Comunicato stampa del Consiglio federale del 11.09.2015</b></p><p><b>Impiego dell'esercito per appoggiare i Cantoni di Friburgo e di Vaud</b></p><p><b>Nei mesi estivi l'esercito ha appoggiato i Cantoni di Vaud e di Friburgo per l'approvvigionamento idrico del bestiame nei pascoli alpini. Dal momento che il servizio d'appoggio è durato più di tre settimane il Consiglio federale, conformemente alla legge militare, deve presentare un rapporto al Parlamento. Nella sua seduta odierna il Consiglio federale ha adottato il rapporto sull'impiego destinato alle Camere federali.</b></p><p>Le scarse precipitazioni e il lungo periodo di caldo cominciato a fine giugno 2015 hanno causato una penuria d'acqua in molti alpeggi nei Cantoni di Vaud e di Friburgo. I Governi di entrambi in Cantoni hanno chiesto l'appoggio dell'esercito al Dipartimento federale della difesa, della protezione della popolazione e dello sport (DDPS). L'esercito ha quindi appoggiato i Cantoni di Vaud e di Friburgo per l'approvvigionamento idrico del bestiame nei pascoli alpini.</p><p>Nelle vicinanze del lago di Joux e nella regione tra Saint-Cergue e Provence l'esercito ha costruito e gestito bacini di spegnimento, che le Forze aeree hanno riempito con acqua proveniente dal lago di Neuchâtel e dal lago di Joux. Nelle Prealpi friburghesi le Forze aeree svizzere hanno approvvigionato con acqua proveniente dal lago della Gruyère e dal lago di Joux cisterne e pozzi privati e un bacino per acqua di spegnimento costruito dall'esercito. Durante i due impieghi in servizio d'appoggio l'esercito ha prestato 1261 giorni/uomo e in 318 ore di volo ha trasportato circa 2220 metri cubi d'acqua verso i vari bacini con da due a quattro elicotteri da trasporto in contemporanea.</p><p>In virtù dell'ordinanza sull'aiuto militare in caso di catastrofe in Svizzera gli impieghi dell'esercito sono gratuiti per i Cantoni. Per la maggior parte delle truppe impiegate le spese risultanti da un impiego dell'esercito in servizio d'appoggio non sono molto più elevate rispetto a un ordinario servizio d'istruzione.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2015-12-16T00:00:00Z",
          "text": "Presa d’atto"
        },
        {
          "council": 1,
          "date": "2016-03-10T00:00:00Z",
          "text": "Presa d’atto"
        }
      ],
      "text": "Rapporto del Consiglio federale dell'11 settembre 2015 destinato alle Camere federali sull'impiego dell’esercito per appoggiare i Cantoni di Friburgo e di Vaud"
    }
  ],
  "proceedings": null,
  "title": "Impiego dell'esercito per appoggiare i Cantoni di Friburgo e di Vaud. Rapporto"
}