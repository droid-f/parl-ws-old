{
  "id": 20150075,
  "updated": "2021-10-21T14:30:14Z",
  "description": "Messaggio dell'11 novembre 2015 concernente la legge federale sui prodotti del tabacco (LPTab)",
  "formattedId": "15.075",
  "initialSituation": "<p><b>Comunicato stampa del Consiglio federale del 11.11.2015</b></p><p><b>Legge sui prodotti del tabacco: proteggere meglio i giovani dai pericoli del tabacco </b></p><p><b>La nuova legge sui prodotti del tabacco (LPTab) mira a proteggere la popolazione, in particolare i giovani, dagli effetti nocivi del tabagismo. Nel suo messaggio al Parlamento, il Consiglio federale propone pertanto di vietare la vendita dei prodotti del tabacco ai minorenni. La legge prevede anche un disciplinamento più severo della pubblicità e della sponsorizzazione delle sigarette e degli altri prodotti del tabacco. Il Consiglio federale ritiene che queste disposizioni siano equilibrate e meno restrittive rispetto alle legislazioni della maggior parte dei Paesi europei. Sotto l'aspetto economico, la nuova legge presenta un bilancio positivo di diverse centinaia di milioni di franchi all'anno per la collettività e le imprese. </b></p><p>Visto che la maggior parte dei fumatori (57 %) inizia a fumare prima dei 18 anni, la protezione dei giovani svolge un ruolo centrale nella LPTab. Il divieto di vendita dei prodotti del tabacco ai minorenni, in vigore nella maggioranza dei Cantoni, sarà esteso a tutta la Svizzera. Le forme di pubblicità facilmente accessibili ai bambini e ai giovani saranno sottoposte a restrizioni. Pertanto la pubblicità per i prodotti del tabacco, che influenza fortemente i giovani e può spingerli a iniziare a fumare, non sarà più autorizzata sui manifesti, nelle sale cinematografiche e nemmeno sulla carta stampata e nei media elettronici. La nuova normativa non permetterà più né la promozione dei prodotti del tabacco mediante regali ai consumatori o premi in occasione di concorsi, né la sponsorizzazione di eventi internazionali da parte dei fabbricanti di prodotti del tabacco. </p><p>Durante la consultazione, queste limitazioni hanno suscitato reazioni contrastanti. La maggioranza dei Cantoni le approva. La Federazione dei medici svizzeri FMH ha invece ritenuto che le nuove disposizioni fossero poco incisive e chiesto il divieto totale della pubblicità, della promozione e della sponsorizzazione dei prodotti del tabacco. Al contrario l'industria del tabacco, Economiesuisse e diverse associazioni economiche si sono opposte a queste restrizioni, considerandole sproporzionate e non sufficientemente giustificate dall'obiettivo della tutela della salute, mentre i partiti politici sono divisi.</p><p>Di fronte a queste posizioni contraddittorie, il Consiglio federale ha in gran parte mantenuto la linea di equilibrio adottata nella stesura dell'avamprogetto. La LPTab riprende a livello nazionale alcuni disciplinamenti già introdotti in diversi Cantoni che si sono dimostrati efficaci. Al momento, il divieto di affissione vige in 15 Cantoni, quattro dei quali proibiscono anche gli spot pubblicitari nelle sale cinematografiche. Dieci Cantoni vietano la vendita di sigarette ai minorenni. Inoltre, due Cantoni hanno previsto restrizioni della sponsorizzazione di manifestazioni. La pubblicità per il tabacco, sotto forma di manifesti o spot nelle sale cinematografiche, è vietata in tutti i Paesi limitrofi ad eccezione della Germania.</p><p> </p><p>Sigarette elettroniche con nicotina assimilate alle sigarette a base di tabacco</p><p>Il Consiglio federale ha deciso di autorizzare la vendita di sigarette elettroniche con nicotina, il che permetterà di fissare requisiti legali, segnatamente sulla composizione, la dichiarazione e l'etichettatura. Secondo le conoscenze attuali, le sigarette elettroniche sono meno nocive per la salute e possono costituire un'alternativa per i fumatori di sigarette tradizionali. Saranno tuttavia soggette alle stesse restrizioni in materia di pubblicità e di vendita ai minori, per evitare che i giovani sviluppino una dipendenza da nicotina. Tutte le sigarette elettroniche, con o senza nicotina, rientreranno nel campo di applicazione della legge federale concernente la protezione contro il fumo passivo e saranno bandite dai locali in cui già oggi è vietato fumare.</p><p> </p><p>Ripercussioni economiche della nuova legge</p><p>Da un punto di vista economico, il disegno della LPTab presenta un bilancio molto positivo. Secondo un'analisi d'impatto della regolamentazione, le misure proposte permetteranno di diminuire la quota di fumatori tra la popolazione e quindi di conseguire risparmi stimati tra i 400 e i 600 milioni di franchi all'anno. I costi generati dal disegno di legge, principalmente assunti dall'industria del tabacco, saranno ampiamente compensati dalla diminuzione dei costi della salute e di quelli provocati dalle assenze dal posto di lavoro grazie alla riduzione delle malattie e dei decessi dovuti al tabagismo. Inoltre, le risorse non più destinate all'acquisto di sigarette potranno essere utilizzate in altri settori dell'economia. </p><p>Nel mondo, oltre cinque milioni di persone muoiono ogni anno per consumo di tabacco, di cui circa 9500 in Svizzera, il che corrisponde approssimativamente al 15 per cento dei decessi nel nostro Paese. La metà delle persone che fumano regolarmente muore prematuramente. Il fumo favorisce l'insorgenza della maggior parte delle malattie non trasmissibili, come il cancro, il diabete, le malattie cardiovascolari e delle vie respiratorie. Nel 2011, le malattie non trasmissibili sono state all'origine dell'80 per cento dei costi diretti della sanità, pari a 51,7 miliardi di franchi. Nel 2014 in Svizzera la quota dei fumatori raggiungeva il 25 per cento della popolazione. Dopo una netta riduzione dall'inizio degli anni 2000, questa percentuale è rimasta praticamente stabile dal 2011.</p><p> </p><p><b>Comunicato stampa del Consiglio federale del 30.11.2018</b></p><p><b>Legge sui prodotti del tabacco: il Consiglio federale trasmette il messaggio al Parlamento </b></p><p><b>Nella sua seduta del 30 novembre 2018, il Consiglio federale ha trasmesso al Parlamento il messaggio concernente la nuova legge sui prodotti del tabacco. Il disegno vieta la vendita di prodotti del tabacco ai minori di 18 anni in tutta la Svizzera e disciplina in modo differenziato le sigarette elettroniche e i prodotti del tabacco destinati a essere riscaldati. </b></p><p>Il tabagismo costituisce uno dei problemi più gravi di salute pubblica e la principale causa evitabile di decesso nel nostro Paese. Si contano oltre due milioni di fumatori, ossia una persona su quattro. Ogni anno, 9500 persone muoiono prematuramente per le conseguenze del fumo (ossia il 15 % dei decessi in Svizzera), per esempio a causa di una malattia cardiovascolare, un cancro o una malattia delle vie respiratorie.</p><p>A fronte di questo dato, il disegno di LPTab rafforza la protezione dei giovani, vietando la vendita dei prodotti del tabacco ai minori di 18 anni su tutto il territorio nazionale. Il limite d'età vigente va dai 16 ai 18 anni a seconda del Cantone; tre Cantoni non prescrivono alcun limite. Si prevede inoltre di legalizzare lo snus e di disciplinare le sigarette elettroniche, con o senza nicotina, e i prodotti del tabacco destinati a essere riscaldati in modo differenziato dalle sigarette tradizionali. Anche questi prodotti saranno sottoposti alla legge federale concernente la protezione contro il fumo passivo e pertanto sarà vietato utilizzarli nei luoghi in cui è attualmente vietato fumare.</p><p>Come richiesto nel mandato di rinvio formulato dal Parlamento nel 2016, il disegno non prevede nuove limitazioni alla pubblicità. Dato che il disegno di legge non soddisfa alcuni requisiti minimi in materia di limitazione alla pubblicità e sponsorizzazione, la Svizzera non potrà ratificare la Convenzione quadro dell'OMS per la lotta contro il tabagismo, già sottoscritta da 181 Paesi. La ratifica della Convenzione quadro resta tuttavia un obiettivo del Consiglio federale.</p>",
  "objectives": [
    {
      "number": 0,
      "resolutions": [

      ],
      "text": "Messaggio dell'11 novembre 2015 concernente la legge federale sui prodotti del tabacco (LPTab)"
    },
    {
      "number": 0,
      "resolutions": [

      ],
      "text": "Messaggio del 30 novembre 2018 concernente la legge federale sui prodotti del tabacco e le sigarette elettroniche (Legge sui prodotti del tabacco, LPTab)"
    },
    {
      "number": 1,
      "resolutions": [
        {
          "council": 2,
          "date": "2016-06-09T00:00:00Z",
          "text": "Discussione"
        },
        {
          "council": 2,
          "date": "2016-06-14T00:00:00Z",
          "text": "Rinvio al Consiglio federale"
        },
        {
          "council": 1,
          "date": "2016-12-08T00:00:00Z",
          "text": "Adesione alla decisione di rinvio al Consiglio federale"
        },
        {
          "council": 2,
          "date": "2019-09-26T00:00:00Z",
          "text": "Stralcio dal ruolo"
        },
        {
          "council": 1,
          "date": "2020-12-08T00:00:00Z",
          "text": "Stralcio dal ruolo"
        }
      ],
      "text": "Legge federale sui prodotti del tabacco (LPTab)"
    },
    {
      "number": 2,
      "resolutions": [
        {
          "council": 2,
          "date": "2019-09-26T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2020-12-08T00:00:00Z",
          "text": "Deroga"
        },
        {
          "council": 2,
          "date": "2021-06-14T00:00:00Z",
          "text": "Deroga"
        },
        {
          "council": 1,
          "date": "2021-09-16T00:00:00Z",
          "text": "Deroga"
        },
        {
          "council": 2,
          "date": "2021-09-20T00:00:00Z",
          "text": "Deroga"
        },
        {
          "council": 1,
          "date": "2021-09-22T00:00:00Z",
          "text": "Adesione"
        },
        {
          "council": 2,
          "date": "2021-10-01T00:00:00Z",
          "text": "Adozione nella votazione finale"
        },
        {
          "council": 1,
          "date": "2021-10-01T00:00:00Z",
          "text": "Adozione nella votazione finale"
        }
      ],
      "text": "Legge federale sui prodotti del tabacco e sulle sigarette elettroniche (Legge sui prodotti del tabacco, LPTab)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 14.06.2016</b></p><p><b>Legge tabacco rinviata a CF, troppe restrizioni a pubblicità </b></p><p><b>Al Consiglio degli Stati non piacciono le restrizioni alla pubblicità per il tabacco proposte dal Consiglio federale. Con 28 voti a 15 ha deciso di rinviare al governo il disegno di legge governativo che le propone. Il Nazionale deve ancora esprimersi.</b></p><p>Il progetto di nuova Legge sui prodotti del tabacco (LPTab), approvato dal Consiglio federale lo scorso novembre, era già stato aspramente contestato nella consultazione che ha preceduto il messaggio alle Camere: ambienti sanitari, in particolare la Lega contro il cancro e la Lega polmonare, lo hanno giudicato troppo timoroso, l'industria invece troppo invasivo.</p><p>Alla Camera dei cantoni hanno prevalso gli argomenti di quest'ultima. La maggioranza ritiene \"eccessive le limitazioni proposte in materia di pubblicità, sponsorizzazione e promozione delle vendite\". A suo avviso, esse sono una ingerenza inaccettabile nella libertà di mercato e nulla prova \"che i divieti generali di pubblicità comportino una riduzione del fumo\", ha sostenuto Josef Dittli (PLR/UR) a nome della commissione.</p><p>La maggioranza giudica inoltre che la legge dia troppe competenze al Consiglio federale, \"con conseguenze negative ai fini della certezza del diritto\". I Cantoni, inoltre, possono continuare a emanare norme più severe della Confederazione, ha fatto notare Dittli.</p><p>La sinistra ha tentato invano di convincere i colleghi a bocciare il rinvio. \"La proposta del Consiglio federale è già la legislazione più liberale d'Europa\", ha sostenuto Hans Stöckli (PS/BE) invitando i colleghi a non edulcorarla maggiormente.</p><p>Il progetto governativo - che mira a vietare la pubblicità per i prodotti del tabacco sui cartelloni posti negli spazi pubblici, nei cinema, sulla carta stampata e nei media elettronici - è necessario: \"studi scientifici dimostrano il legame tra pubblicità e consumo di tabacco\", ha ricordato Stöckli.</p><p>È importante eliminare la pubblicità destinata ai giovani: la maggioranza dei fumatori inizia prima di avere 18 anni, l'80% prima dei 20. A tal proposito, il consigliere federale Alain Berset ha esibito un raccoglitore pieno di réclames apparse sui giornali gratuiti nelle ultime settimane. \"Questo sono pubblicate nelle pagine 'People', che piacciono ai giovani, e non in quelle di politica svizzera\", ha aggiunto il ministro della sanità.</p><p>La Camera ha invece approvato l'autorizzazione del commercio di sigarette elettroniche con nicotina, attualmente vietato. La maggioranza ha però giudicato \"incomprensibile\" che queste sigarette siano assoggettate alle stesse severe norme che valgono \"per le più dannose sigarette tradizionali\".</p><p>Altri punti della LPTab non sono invece stati contestati: il divieto di consegnare campioni gratuiti, i provvedimenti proposti a tutela dei bambini e dei giovani (ossia il divieto in tutta la Svizzera di vendere a minori di 18 anni prodotti del tabacco) e l'istituzione di una base legale per i test d'acquisto.</p><p> </p><p>Notizia ATS</p><p><b>Dibattito al Consiglio nazionale, 08.12.2016</b></p><p><b>Legge tabacco rinviata a CF, troppe restrizioni a pubblicità </b></p><p><b>Al pari del Consiglio degli Stati, anche al Consiglio nazionale non piacciono le restrizioni alla pubblicità per il tabacco proposte dal Consiglio federale. Con 101 voti a 75 e 14 astensioni, la Camera del popolo ha deciso oggi di rinviare al Governo il disegno di legge che le propone. L'Esecutivo dovrà presentare un nuovo progetto.</b></p><p>Il disegno di nuova Legge sui prodotti del tabacco (LPTab) era già stato aspramente contestato nella consultazione che ha preceduto il messaggio alle Camere: ambienti sanitari, in particolare la Lega contro il cancro e la Lega polmonare, lo hanno giudicato troppo timoroso, l'industria invece troppo invasivo.</p><p>A nulla sono valsi oggi gli appelli provenienti in particolare dal campo rosso-verde, come anche dal Consigliere federale Alain Berset. Una maggioranza di destra è riuscita nel far rinviare il dossier al Consiglio federale, sostenendo che l'esteso divieto per la pubblicità nei giornali e nei media elettronici rappresenta un'eccessiva ingerenza dello Stato nell'ordine economico liberale che caratterizza la Svizzera.</p><p>Per Raymond Clottu (UDC/NE), l'intera legge è impregnata di spirito paternalista che non tiene conto della responsabilità individuale in una società libera. Il deputato ha inoltre contestato la relazione tra tabagismo e pubblicità.</p><p>Un tesi, quest'ultima, contestata da coloro che non volevano il rinvio. Secondo il ministro della sanità Alain Berset, le grandi multinazionali del tabacco aggirano l'attuale divieto di pubblicità diretta ai giovani piazzando le proprie réclame nelle pagine \"people\" dei giornali gratuiti, una sezione tanto amata dai ragazzi.</p><p>Per Berset, spalleggiato dalla consigliera nazionale Marina Carobbio (PS/TI), un giro di vite per la pubblicità è necessario per proteggere i giovani. La metà dei fumatori ha incominciato prima dei 18 anni, hanno sostenuto all'unisono.</p><p>Sia Berset che Carobbio hanno poi invitato il plenum a riflettere sui danni causati dal fumo: 9500 decessi l'anno per costi sanitari pari a 1,7 miliardi di franchi, senza contare le ricadute negative per l'economia - stimate in 4 miliardi di franchi l'anno - dovute alle giornate di lavoro perse.</p><p>Il Consigliere federale ha sottolineato che la legge sul tabacco proposta dal Governo rimane ancora tra le più liberali d'Europa, se non la più liberale. Il ministro friburghese ha chiesto invano alla camera di non rifiutare la discussione, ma di affrontare il testo di legge e, se necessario, di emendarlo laddove non piaccia. \"Un rinvio - ha sostenuto - ci farà perdere del tempo prezioso, almeno due anni\", ha puntualizzato invano.</p><p>Col rinvio deciso oggi, il Consiglio federale dovrà quindi rimettersi al lavoro daccapo tenendo conto di alcuni suggerimenti forniti dal Parlamento. Si tratta di aspetti della legge non contestati.</p><p>La futura normativa dovrà, per esempio, includere l'autorizzazione del commercio di sigarette elettroniche con nicotina, attualmente vietato, nonché il divieto di consegnare campioni gratuiti e di vendere prodotti del tabacco in tutta la Svizzera a minori di 18 anni.</p><p> </p><p>Notizia ATS</p><p><b>Dibattito al Consiglio degli Stati, 17.09.2019</b></p><p><b>Tabacco, giro di vite su vendita e pubblicità </b></p><p><b>Il dibattito riguardante la revisione della legge sul tabacco, revisione volta a limitare la pubblicità per questi articoli proteggendo maggiormente i giovani dal tabagismo, proseguirà la settimana prossima.</b></p><p>I tentativi odierni di mitigare certe decisioni della commissione preparatoria, che prevedono anche un divieto generale di réclame su riviste, quotidiani e siti Internet (al momento tale divieto riguarda solo la radio e la tivù), sono falliti.</p><p>Non è improbabile che il Nazionale, quando si occuperà del dossier, tenterà di correggere questa decisione odierna della Camera dei Cantoni, da alcuni considerata \"sproporzionata\". La Camera del popolo ne discuterà tuttavia in una nuova composizione, dopo le elezioni del 20 di ottobre.</p><p> </p><p>Tabagismo, una piaga</p><p>Per i sostenitori della linea dura, presenti sia a destra che a sinistra dello schieramento politico, è ora di fare qualcosa per arginare il tabagismo, una vera e propria piaga.</p><p>Bisogna insomma agire alla radice, ossia a livello di prevenzione, specie tra i più giovani: il 65% dei fumatori ha incominciato prima dei vent'anni a fumare, e una buona fetta prima dei 18.</p><p> </p><p>Limitare costi salute</p><p>Le conseguenze, come ha ricordato in aula anche il consigliere federale Alain Berset, sono sotto gli occhi di tutti: 9500 morti in media all'anno a causa del fumo per costi diretti pari a 1,7 miliardi di franchi. Se ci aggiungiamo le perdite di produttività, la fattura sale a 5,6 miliardi.</p><p>Tutto ciò contribuisce ad innalzare i costi sanitari e i premi malattia, prima preoccupazione degli Svizzeri. La tutela della salute deve avere la priorità sull'interesse economico: la Svizzera, è stato infatti detto più volte in aula, è tra l'altro sede di alcuni importanti produttori, quali Philip Morris.</p><p>Come hanno rammentato diversi \"senatori\", la revisione, il cui obiettivo principale è meglio proteggere bambini e adolescenti, dovrà inoltre consentire alla Svizzera di ratificare finalmente la Convenzione quadro dell'OMS per la lotta contro il tabagismo. Siamo tra gli ultimi Paesi a non averlo fatto, ha sottolineato a nome della commissione, Joachim Eder (PLR/ZG).</p><p> </p><p>Divieto di pubblicità esteso</p><p>Tra gli aspetti maggiormente delicati della revisione figura la pubblicità per i prodotti del tabacco. Il plenum ha voluto vietare la pubblicità rivolta ai minorenni. \"No\" nemmeno alla pubblicità che mette a confronto informazioni sui prezzi o promette regali. Previsto anche un divieto generale delle réclame su quotidiani, riviste e siti internet.</p><p>Questa aggiunta al disegno di legge governativo è stata combattuta da alcuni \"senatori\", come Filippo Lombardi (PPD/TI). Il ticinese, tra l'altro presidente di Pubblicità svizzera come ha egli stesso ricordato, ha giudicato \"sproporzionata\" quest'ultima restrizione, anche perché essa non toccherebbe le riviste estere vendute in Svizzera. Ci sono Paesi che conoscono un divieto generalizzato della pubblicità per il tabacco, dove però il fumo è più diffuso che nella Confederazione, ha sottolineato il \"senatore\" ticinese.</p><p>Quanto alle riviste estere, e al fatto di non essere toccate dal divieto, è difficile spiegare questo privilegio, hanno sostenuto sia Lombardi che Daniel Fässler (PPD/AI). La soluzione della commissione, hanno lamentato, non fa che mettere in difficoltà gli editori elvetici. La proposta di Fässler di stralciare questa parte della legge è stata però bocciata per 25 voti a 17.</p><p>A nome della commissione, Eder ha comunque ricordato che sarà ancora permessa la pubblicità al cinema, su manifesti e articoli d'uso e presso i punti vendita, nonché la promozione diretta o l'invio in massa di mail agli adulti.</p><p> </p><p>Arginare sponsorizzazioni</p><p>Altro punto della revisione che ha dato filo da torcere riguarda le sponsorizzazioni da parte dell'industria del tabacco. La revisione prevede il divieto di sponsoring per manifestazioni di carattere internazionale in Svizzera (per esempio Eurosong), ma anche di eventi organizzate dalla Confederazione, dai Cantoni o dai Comuni. Una minoranza avrebbe voluto stralciare questa aggiunta al disegno di legge del Governo decisa dalla commissione, ma è stata sopraffatta (23 a 19).</p><p>Recentemente aveva fatto discutere sui media e a livello politico il partenariato concluso - e poi annullato - tra il Dipartimento federale degli affari esteri e il gruppo Philip Morris in vista dell'Expo 2020 di Dubai. Per Eder, seguito dalla maggioranza del plenum, è una questione di credibilità: non è possibile impegnarsi contro il tabagismo, per poi farsi sponsorizzare proprio dall'industria del tabacco. Roland Eberle (UDC/TG) e Hannes Germann (UDC/SH) hanno invece denunciato un attacco del tutto sproporzionato alla libertà economica</p><p> </p><p>Notizia ATS</p><p><b>Dibattito al Consiglio degli Stati, 26.09.2019</b></p><p>Deciso che i minorenni non potranno più acquistare sigarette in Svizzera e che la pubblicità per il tabacco sarà vietata nelle riviste, sui quotidiani e nei siti Internet. Sono queste in estrema sintesi le principali novità riguardanti la revisione della legge sui prodotti del tabacco approvata oggi con 32 voti contro 3 e 5 astenuti.</p><p> </p><p>Notizia ATS</p><p><b>Dibattito al Consiglio nazionale, 07.12.2020</b></p><p><b>Tabacco, verso inasprimento legge per ridurre consumo </b></p><p><b>La futura legge sul tabacco, attualmente in discussione al Consiglio nazionale, dovrebbe includere un divieto di vendita ai minorenni a livello svizzero e restrizioni circa la pubblicità e lo sponsoring.</b></p><p>L'obiettivo è chiaro: sensibilizzare maggiormente la popolazione sui pericoli per la salute e ridurre il consumo di prodotti a base di questa pianta essiccata, specie tra i giovani, che causa ogni anno migliaia di decessi, dovuti a tumori ai polmoni e altre gravi patologie polmonari.</p><p>Il dibattito, cominciato stasera, toccherà i punti salienti della legge solo domani, come le restrizioni alla pubblicità. Su questi aspetti ci sarà senz'altro battaglia tra gli schieramenti politici, con la destra che tenterà laddove possibile di limitare la portata dei divieti e il campo rosso-verde che cercherà invece di introdurre regole ancor più restrittive.</p><p>A tale riguardo, la commissione preparatoria si è in gran parte allineata a quando già stabilito dal Consiglio degli Stati, ma propone adeguamenti. La pubblicità deve essere ad esempio consentita nella stampa e su pagine Internet non destinate ai minori. Vanno invece vietate le pubblicità nei cinema e negli spazi pubblici, nonché quelle su manifesti visibili su suolo pubblico.</p><p> </p><p>È ora di agire</p><p>La prima parte del dibattito odierno è stata meno combattuta, anche se l'UDC ha tentato, invano, di rinviare il dossier al Consiglio federale affinché il governo studiasse una regolamentazione ad hoc per i prodotti di sostituzione, come le sigarette elettroniche.</p><p>Il rifiuto del plenum non è stato una sorpresa: dopo la bocciatura della prima revisione legislativa risalente a quattro anni fa, la Svizzera ha bisogno, è stato ricordato in aula, di una legge riveduta che gli consentirebbe di ratificare la Convenzione quadro dell'Organizzazione mondiale della sanità per la lotta al tabagismo, entrata in vigore nel 2005, un obiettivo a lungo perseguito dal Governo. No insomma a tattiche dilatorie.</p><p> </p><p>No imballaggi \"neutri\"</p><p>Durante l'esame dei primi articoli della legge, il Nazionale ha respinto tutte le proposte di minoranza volte ad allentare o inasprire certe disposizioni.</p><p>Il plenum ha, per esempio, bocciato la proposta della sinistra che avrebbe voluto vietare l'uso di filtri sigarette non biodegradabili, adducendo che causano grandi danni all'ambiente, come anche l'idea che le sigarette venissero vendute in pacchetti neutri.</p><p>Stando alla maggioranza della commissione non vi sono ancora elementi per dire che simile disposizione, già in vigore in diversi Paesi, abbia portato a una diminuzione del tabagismo. Con la parola \"neutro\" s'intendono pacchetti di sigarette con forma, dimensioni, colore e tipografia uguali dove il marchio è visibile, ma in forma ridotta e di piccole dimensioni. Si tratta di una novità invisa alle grandi multinazionali del tabacco, come Philipp Morris, che ha il proprio centro operativo mondiale e la sede del comparto ricerca e sviluppo in Svizzera.</p><p>Il plenum ha tuttavia disposto che i prodotti a base di tabacco non debbano contenere ingredienti volti ad aumentare la dipendenza, anche se vanno consentiti gli aromi. Le informazioni sui prodotti apposte sugli imballaggi dovranno essere abbreviate e semplificate. Non sarebbero più consentite denominazioni come \"leggero\", \"mild\", \"naturale\", \"bio\", \"senza additivi\", che possono far credere al consumatore che il prodotto sia meno nocivo.</p><p> </p><p>Notizia ATS</p><p><b>Dibattito al Consiglio nazionale, 08.12.2020</b></p><p><b>Tabacco, restrizioni per pubblicità e sponsoring </b></p><p><b>In futuro, per proteggere in particolare i giovani e ridurre il consumo di sigarette, la pubblicità per i prodotti del tabacco e lo sponsoring di manifestazioni dovrebbero venir regolati più severamente. Il divieto della réclame alla radio e alla televisione andrà esteso a cinema, trasporti pubblici e campo sportivi, nonché a siti web e giornali destinati ai minorenni.</b></p><p>È quanto prevede la revisione della legge sul tabacco adottata oggi dal Consiglio nazionale al termine di due giorni di dibattiti. Il dossier ritorna al Consiglio degli Stati per le divergenze.</p><p>Il risultato del voto sul progetto - 84 a 59 e 47 astensioni - rispecchia la frustrazione di chi avrebbe voluto una legge ancora più incisiva, in particolare il campo rosso verde, tenuto conto degli effetti nefasti sulla salute del tabagismo, piaga che causa migliaia di morti all'anno in Svizzera (circa 9 mila).</p><p>Per il plenum si trattava di cercare l'equilibrio tra la protezione della salute e la riduzione del tabagismo tra i giovani e la libertà di commercio e di industria garantita dalla Costituzione federale. Non va dimenticato che la Svizzera ospita sul proprio territorio due giganti del tabacco: Philipp Morris e Britisch American Tobacco (BAT), multinazionali che danno lavoro a migliaia di persone.</p><p> </p><p>Giornali e sponsor solo a maggiorenni</p><p>Il punto più delicato e potenzialmente esplosivo della legge riguardava l'articolo 18, e in particolari le disposizioni sulla pubblicità e lo sponsoring. Diversamente dagli Stati, il Nazionale vuole consentire la pubblicità sulla stampa e sulle pagine web non destinate ai minori.</p><p>Vietata invece la pubblicità nei cinema e negli spazi pubblici, compresi trasporti pubblici e impianti sportivi, nonché quelle su manifesti visibili su suolo pubblico. I tentativi della sinistra di vietare completamente la pubblicità sono falliti, come anche le proposte in senso contrario dell'UDC.</p><p>\"No\" nemmeno alla promozione dei prodotti del tabacco, se tale azione avviene sotto forma di distribuzioni gratuite o di regali. Per quanto attiene alle sponsorizzazioni, queste ultime sono proibite se hanno come obiettivo i minorenni e hanno un carattere internazionale. Tale divieto vale anche per le sponsorizzazioni di eventi organizzati dalla Confederazione, dai Cantoni o dai Comuni.</p><p> </p><p>Divieto vendita per minorenni</p><p>Tra gli altri elementi della legge adottati ieri figura il divieto di vendita di prodotti contenenti tabacco ai minorenni. Ciò dovrebbe porre fine alle diverse regolamentazioni in vigore attualmente nei Cantoni.</p><p>Il plenum ha poi disposto che i prodotti a base di tabacco non debbano contenere ingredienti volti ad aumentare la dipendenza. Le informazioni sui prodotti apposte sugli imballaggi dovranno essere abbreviate e semplificate. Non sarebbero più consentite denominazioni come \"leggero\", \"mild\", \"naturale\", \"bio\", \"senza additivi\", che possono far credere al consumatore che il prodotto sia meno nocivo.</p><p>Il plenum ha tuttavia bocciato la proposta della sinistra che avrebbe voluto vietare l'uso di filtri per sigarette non biodegradabili, adducendo che causano grandi danni all'ambiente, come anche l'idea che le \"bionde\" venissero vendute in pacchetti neutri. Con la parola \"neutro\" s'intendono pacchetti di sigarette con forma, dimensioni, colore e tipografia uguali dove il marchio è visibile, ma in forma ridotta e di piccole dimensioni.</p><p> </p><p>Notizia ATS</p><p><b>Dibattito al Consiglio degli Stati, 14.06.2021</b></p><p><b>Tabacco, eliminate grosse divergenze</b></p><p><b>Le principali divergenze che opponevano i due rami del Parlamento in merito alla modifica della legge sui prodotti del tabacco sono state appianate: oggi il Consiglio degli Stati ha fatto sue alcune proposte, meno severe, introdotte dal Nazionale.</b></p><p>Dopo il primo passaggio in Parlamento, c'erano ancora importanti differenze tra le due camere sui punti chiave della riforma, come le restrizioni sulla pubblicità, la promozione della vendite e la sponsorizzazione dei prodotti del tabacco.</p><p>Nell'autunno 2019 gli Stati avevano sancito il divieto totale di pubblicità per i prodotti del tabacco. Lo scorso dicembre il Nazionale ha adottato una versione meno restrittiva.</p><p>La maggioranza borghese della Camera dei cantoni ha ora seguito quella del popolo nella maggioranza delle divergenze, ritenendole un compromesso accettabile. Ciò significa che, in linea di massima, la pubblicità sulla stampa e su internet non dovrebbe essere vietata. Il divieto si applicherà solo alla stampa e ai portali destinati ai minori.</p><p>Un accordo tra le due camere è stato trovato anche in un altro punto centrale: in futuro sarà vietata la pubblicità nei cinema e negli spazi pubblici, compresi trasporti pubblici e impianti sportivi, nonché quelle su manifesti visibili su suolo pubblico.</p><p>Anche per quanto concerne la sponsorizzazione è stata la versione del Nazionale a prevalere. Sarà vietata per gli eventi a carattere internazionale o se rivolti a un pubblico di minorenni. I \"senatori\" hanno poi confermato la decisione del Consiglio nazionale, secondo cui le promozione delle sigarette elettroniche dovrebbe continuare ad essere possibile.</p><p>La revisione in discussione è necessaria per poter ratificare la Convenzione quadro dell'Organizzazione mondiale della sanità per la lotta al tabagismo, entrata in vigore nel 2005, un obiettivo a lungo perseguito dal Governo, ha ricordato il consigliere federale Alain Berset.</p><p>Oltre a ciò, tale revisione risponde alle richieste incluse in un'iniziativa popolare che intende vietare la pubblicità del tabacco depositata nel 2019. Oggi gli Stati hanno deciso di collegare formalmente i due dossier, nella speranza - poco probabile visto le decisioni odierne, ndr - che gli iniziativisti ritirino il loro testo.</p><p>Il dossier torna al Nazionale per divergenze minori, come il divieto delle sigarette al mentolo proposto dal Nazionale. Gli Stati vogliono inoltre lasciare ai Cantoni la possibilità di emanare disposizioni più restrittive.</p><p> </p><p>Notizia ATS</p><p><b>Dibattito al Consiglio nazionale, 16.09.2021</b></p><p><b>Legge tabacco, ancora divergenze</b></p><p><b>Dopo il secondo passaggio oggi al Consiglio nazionale, rimangono ancora divergenze in merito alla revisione della legge sul tabacco volta a ridurre i rischi indotti dal consumo di tale sostanza. I punti principali della nuova legislazione - come le restrizioni sulla pubblicità e alla sponsorizzazione - sono già stati approvati nelle scorse sedute.</b></p><p>Una delle divergenze rimaste concerne i prodotti del tabacco destinati a essere fumati, che non dovranno contenere ingredienti che aumentino il rischio di dipendenza o facilitino l'inalazione. Tale disposizione, diretta contro le sigarette al mentolo, è stata mantenuta con 96 voti contro 86 e 5 astenuti.</p><p>L'UDC e il PLR avrebbero voluto stralciare quest'emendamento: non è scientificamente provato che il mentolo crei dipendenza, un suo divieto danneggerebbe invece l'economia e costerebbe posti di lavoro, ha affermato Therese Schläpfer (UDC/ZH).</p><p>Con 114 voti contro 74 e una astensione, la Camera ha poi nuovamente deciso che spetta al Consiglio federale stabilire quali siano gli ingredienti vietati. Se questi vengono precisati in un allegato alla legge, come chiesto dalla minoranza e dal Consiglio degli Stati, non sarà possibile controllare né fermare l'immissione di nuove sostanze sul mercato, ha sostenuto il relatore commissionale Benjamin Roduit (Centro/VS) ricordando come per una modifica legislativa occorrano circa 3 anni mentre per una revisione d'ordinanza bastino meno di 12 mesi.</p><p>Un'altra divergenza riguarda la possibilità, auspicata dal Nazionale, di autorizzare l'uso della sigaretta elettronica in determinate aree di negozi specializzati. La Camera del popolo ha invece rinunciato a estendere questa autorizzazione al settore alberghiero e della ristorazione.</p><p>Con 101 voti contro 87, la Camera si è invece allineata al Nazionale per quel che concerne la distribuzione gratuita che va vietata non solo per prodotti del tabacco destinati a essere fumati ma anche per le sigarette elettroniche. Queste ultime rappresentano \"il cavallo di troia dell'industria del tabacco\", ha sostenuto Léonore Porchet (Verdi/VD) citando uno studio realizzato nelle scuole zurighesi tra il 2013 e il 2016.</p><p>Al pari degli Stati, il Nazionale ha deciso che i Cantoni devono avere la possibilità di emanare prescrizioni più rigorose in materia di pubblicità, promozione e sponsorizzazione. La Camera del popolo si è allineata a quella dei Cantoni anche per quel che concerne le avvertenze da riportare sui i prodotti a base di nicotina per uso orale.</p><p>La modifica legislativa in discussione è stata pensata per poter ratificare la Convenzione quadro dell'Organizzazione mondiale della sanità per la lotta al tabagismo, entrata in vigore nel 2005. La revisione risponde anche alle richieste incluse in un'iniziativa popolare che intende vietare la pubblicità del tabacco depositata nel 2019.</p><p>In futuro, in linea di massima la pubblicità sulla stampa e su internet non sarà vietata. Il divieto si applicherà solo alla stampa e ai portali destinati ai minori. Proibita anche la pubblicità nei cinema e negli spazi pubblici, compresi trasporti pubblici e impianti sportivi, nonché quella su manifesti visibili dal suolo pubblico.</p><p>Circa la sponsorizzazione di prodotti contenenti tabacco, quest'ultima sarà vietata per gli eventi a carattere internazionale o se rivolti a un pubblico di minorenni.</p><p>Tutte queste disposizioni, già adottate dalle Camere, non permetteranno però di ratificare la convenzione. La portata della legge è infatti limitata, ha detto il consigliere federale Alain Berset.</p><p>\"Per esempio - ha proseguito il ministro della sanità - già oggi non c'è pubblicità dei prodotti del tabacco nei media rivolti ai minori. Questa è una misura abbastanza inefficace, quindi non c'è estensione e miglioramento da questo punto di vista\". Per quanto riguarda il divieto di pubblicità tramite affissi introdotto nel progetto, questo esiste già in 17 cantoni. \"Non avrà quindi conseguenze significative\". E per quanto riguarda la réclame nei cinema: oggi c'è già poca o nessuna pubblicità per il tabacco, ha sottolineato Berset.</p><p> </p><p>Notizia ATS</p><p><b>Dibattito al Consiglio degli Stati, 20.09.2021</b></p><p><b>Sigarette devono poter contenere mentolo</b></p><p><b>Le sigarette devono poter contenere mentolo. Il Consiglio degli Stati ha rifiutato oggi di vietare ingredienti che aumentino il rischio di dipendenza o facilitino l'inalazione come avrebbe voluto il Nazionale.</b></p><p>Tale divieto danneggerebbe l'economia e costerebbe posti di lavoro, ha affermato Damian Müller (PLR/LU), ricordando che il 25% dei prodotti del tabacco fabbricati in Svizzera contengono mentolo. Hans Stöckli (SP/BE) ha sostenuto, invano, che simili ingredienti creano dipendenza e non dovrebbero pertanto essere impiegati nella fabbricazione di sigarette. Il dossier torna pertanto alla Camera dei cantoni.</p><p>In seguito, la Camera dei cantoni ha discusso l'iniziativa \"Fanciulli e adolescenti senza pubblicità per il tabacco\". Il testo - sottoscritto da 109'969 persone - chiede di vietare ogni forma di pubblicità del tabacco che raggiunge bambini e giovani, sulla stampa, Internet, sui manifesti, nei cinema e nei punti vendita. Sarebbe vietata anche la sponsorizzazione di eventi e le sigarette elettroniche sarebbero regolamentate come quelle tradizionali. Rimarrebbe possibile la pubblicità rivolta unicamente agli adulti</p><p>La soluzione trovata con la nuova legge sul tabacco non è sufficiente, ha sostenuto Hans Stöckli, membro del comitato d'iniziativa. Non basta vietare la vendita di sigarette e di altri prodotti del tabacco ai minori, anche la pubblicità a loro diretta dovrebbe essere proibita, in particolare su internet.</p><p>Le sue argomentazioni non sono bastate a convincere il plenum che, con 27 voti contro 12, ha bocciato la proposta di modifica costituzionale. Visto che anche il Nazionale ha fatto altrettanto - in marzo, con 96 voti a 84 e 7 astensioni -, l'iniziativa sarà sottoposta al popolo con raccomandazione di respingerla.</p><p> </p><p>Notizia ATS</p><p><b>Dibattito al Consiglio nazionale, 22.09.2021</b></p><p><b>Sigarette potranno continuare a contenere mentolo</b></p><p><b>Le sigarette potranno anche in futuro contenere mentolo. Il Consiglio nazionale ha cambiato idea e si è allineato su questo punto agli Stati nell'esame della revisione legge sul tabacco volta a ridurre i rischi indotti dal consumo di tale sostanza. Il dossier è pronto per le votazioni finali.</b></p><p>\"Il mentolo è usato solo nei prodotti legati al tabacco che saranno vietati ai minori\", ha sottolineato Benjamin Roduit (Centro/VS) a nome della commissione. Per Andreas Glarner (UDC/AG), il problema non è il mentolo ma la nicotina. \"Un divieto sarebbe anche una forte intrusione nella libertà economica delle imprese che oltretutto causerebbe perdite d'impieghi\", ha aggiunto.</p><p>Il mentolo non è solo un aroma ma favorisce l'assorbimento della nicotina, ha replicato la minoranza. L'impatto economico di un suo divieto sarebbe inoltre debole perché questo tipo di sigarette è già vietato nell'UE. Al voto la maggioranza ha però preferito allinearsi alla Camera dei cantoni e rinunciare alla proibizione con 99 voti contro 85 e 8 astenuti.</p><p>La modifica legislativa adottata oggi era stata inizialmente pensata per poter ratificare la Convenzione quadro dell'Organizzazione mondiale della sanità per la lotta al tabagismo, entrata in vigore nel 2005. La revisione risponde anche alle richieste incluse in un'iniziativa popolare che intende vietare la pubblicità del tabacco depositata nel 2019.</p><p>Questa proposta di modifica costituzionale - denominata \"Fanciulli e adolescenti senza pubblicità per il tabacco\" e sottoscritta da 109'969 persone - chiede di vietare ogni forma di pubblicità del tabacco che raggiunge bambini e giovani, sulla stampa, in internet, sui manifesti, nei cinema e nei punti vendita. Sarebbe vietata anche la sponsorizzazione di eventi e le sigarette elettroniche sarebbero regolamentate come quelle tradizionali. Rimarrebbe possibile la pubblicità rivolta unicamente agli adulti. Le due Camere l'hanno bocciata. Sarà quindi sottoposta al popolo con raccomandazione di respingerla.</p><p>Quanto alla nuova legge sul tabacco adottata oggi, questa non prevede un divieto generalizzato della pubblicità sulla stampa e in internet. La proibizione si applicherà solo alla stampa e ai portali destinati ai minori. Vietata anche la pubblicità nei cinema e negli spazi pubblici, compresi trasporti pubblici e impianti sportivi, nonché quella su manifesti visibili dal suolo pubblico. Continuerà a non essere ammessa in radio e alla televisione.</p><p>Circa la sponsorizzazione di prodotti contenenti tabacco, quest'ultima sarà vietata per gli eventi a carattere internazionale o se rivolti a un pubblico di minorenni. La legge regola ancora i prodotti del tabacco destinati a essere riscaldati e quelli a base di nicotina per uso orale. Ammette anche le sigarette elettroniche contenenti nicotina. Lo \"svapare\" sarà proibito laddove è vietato fumare.</p><p>La legge fissa anche un'età minima di 18 anni generalizzata a livello svizzero per la vendita di tabacco. Attualmente, ogni cantone ha una propria legislazione in materia: undici vietano la vendita ai minorenni e dodici hanno fissato l'età minima a 16 anni. Tre cantoni non prevedono alcun limite.</p><p>Durante le discussioni, il consigliere federale Alain Berset ha però detto che queste disposizioni non permetteranno di ratificare la convenzione in quanto la portata della legge è limitata. \"Per esempio - aveva sostenuto il ministro della sanità - già oggi non c'è pubblicità dei prodotti del tabacco nei media rivolti ai minori\". Per quanto riguarda il divieto di pubblicità tramite affissi introdotto nel progetto, questo esiste già in 17 cantoni. E per quanto riguarda la réclame nei cinema: oggi c'è già poca o nessuna pubblicità per il tabacco.</p>",
  "title": "Legge federale sui prodotti del tabacco"
}