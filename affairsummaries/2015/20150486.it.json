{
  "id": 20150486,
  "updated": "2020-01-20T09:14:58Z",
  "formattedId": "15.486",
  "initialSituation": "<p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 03.07.2018</b></p><p>La Commissione dell'ambiente, della pianificazione del territorio e dell'energia del Consiglio nazionale (CAPTE-N) ha elaborato un progetto preliminare di modifica legislativa in adempimento dell'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20150486\">15.486</a> \"Rendere possibile il tiro in campagna e il tiro storico anche dopo il 2020\". La legge sulla protezione dell'ambiente prevede che i provvedimenti di risanamento dei parapalle negli impianti di tiro possano beneficiare di indennità federali a condizione che sul sito in questione non siano più depositati rifiuti - e quindi che non si spari più nel suolo - dopo il 31 dicembre 2020. Questo progetto di revisione elimina questo termine per i siti impiegati al massimo una volta all'anno per una manifestazione di tiro (tiro in campagna o tiro storico). La revisione introduce inoltre la possibilità di accordare contributi federali a provvedimenti per la protezione del suolo, come ad esempio i parapalle, in relazione ai tiri storici (ma non ai tiri in campagna).</p><p>Una prima minoranza è contraria all'entrata in materia in quanto ritiene che questa modifica sia contraria ai principi di protezione dell'ambiente, una seconda propone di prolungare il termine entro cui non sarà più ammesso sparare nel suolo, invece di sopprimerlo, e una terza di limitare la soppressione del termine ai tiri storici, escludendo però i tiri in campagna. La procedura di consultazione sul progetto preliminare elaborato dalla CAPTE-N terminerà il 24 ottobre 2018. I pareri vanno inviati all'Ufficio federale dell'ambiente, Divisione Suolo e biotecnologia, CH-3003 Berna. Il progetto preliminare e il rapporto esplicativo sono disponibili sul <a  href=\"https://www.parlament.ch/it/organe/commissioni/commissioni-tematiche/commissioni-capte/rapporti-consultazioni-capte\">portale dell'Assemblea federale</a>.</p><p> </p><p><b>Comunicato stampa del Consiglio federale del 17 aprile 2019 </b></p><p>Le misure di risanamento dei parapalle negli impianti di tiro possono beneficiare di in-dennità federali. A tal fine, dei sistemi di recupero dei proiettili devono essere installati entro la fine del 2020. La Commissione dell'ambiente, della pianificazione del territorio e dell'energia del Consiglio nazionale (CAPTE-N) intende preservare l'aiuto federale ai siti delle manifestazioni di tiro storico anche se sono privi dei sistemi di recupero dei proiettili. Il Consiglio federale intende mantenere la tradizione dei tiri storici ed è dispo-sto a sostenerli per l'installazione di parapalle. (...)</p><p>Nella sua presa di posizione in merito alla proposta della CAPTE-N, il Consiglio federale rileva che il tiro senza sistema di recupero dei proiettili causa una contaminazione del suolo da piombo e antimonio. Queste sostanze sono altamente tossiche e rappresentano un rischio importante per la salute umana e per gli animali. Poiché i tiri storici sono spesso organizzati su terre agricole, inquinano suoli fertili. Il Consiglio federale ritiene pertanto che dovranno continuare a essere rispettati i principi di prevenzione e di causalità e che i parapalle artificiali dovranno essere installati entro il 2020 anche per i tiri di campagna e i tiri storici se la Confederazione stanzia indennizzi per il risanamento. Numerose manifestazioni sono già organizzate in impianti equipaggiati con simili sistemi. Il Consiglio federale è legato alla tradizione dei tiri storici ed è pertanto disposto a sostenerli per l'installazione di parapalle artificiali.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAPTE-CN",
            "id": 7,
            "name": "Commissione dell'ambiente, della pianificazione del territorio e dell'energia CN"
          },
          "date": "2016-11-07T00:00:00Z",
          "text": "È dato seguito"
        },
        {
          "committee": {
            "abbreviation": "CAPTE-CS",
            "id": 20,
            "name": "Commissione dell'ambiente, della pianificazione del territorio e dell'energia CS"
          },
          "date": "2017-01-19T00:00:00Z",
          "text": "Adesione"
        },
        {
          "council": 1,
          "date": "2017-12-15T00:00:00Z",
          "text": "Nessuno stralcio dal ruolo"
        }
      ],
      "text": null
    },
    {
      "number": 1,
      "resolutions": [
        {
          "council": 1,
          "date": "2019-06-05T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2019-09-10T00:00:00Z",
          "text": "Adesione"
        },
        {
          "council": 1,
          "date": "2019-09-27T00:00:00Z",
          "text": "Adozione nella votazione finale"
        },
        {
          "council": 2,
          "date": "2019-09-27T00:00:00Z",
          "text": "Adozione nella votazione finale"
        }
      ],
      "text": "Legge federale sulla protezione dell’ambiente (Legge sulla protezione dell’ambiente, LPAmb)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 05.06.2019</b></p><p><b>Sovvenzionare tiro storico e di campagna anche dopo 2020 </b></p><p><b>Bisogna rendere possibile anche in futuro il tiro di campagna e il tiro storico. Lo ha deciso il Consiglio nazionale approvando, con 124 voti contro 57, una modifica della legge sulla protezione dell'ambiente volta a permettere alla Confederazione di continuare a sostenere finanziariamente il risanamento di siti inquinati anche dopo il 31 dicembre 2020.</b></p><p>Il tiro senza sistema di recupero dei proiettili causa infatti una contaminazione del suolo da piombo e antimonio. Queste sostanze sono altamente tossiche e rappresentano un rischio importante per la salute umana e per gli animali.</p><p>Il progetto, nato da una un'iniziativa parlamentare del consigliere nazionale Adrian Amstutz (UDC/BE), prevede che il sostegno federale venga versato solo a manifestazioni che non si svolgono più di una volta all'anno. Secondo il suo autore, senza il sostegno della Confederazione non sarà più possibile organizzare manifestazioni di questo tipo, che fanno parte della tradizione elvetica.</p><p>Di parere opposto la sinistra, secondo cui continuare a sostenere il risanamento di siti contaminati va contro i principi della protezione ambientale. La consigliera federale Simonetta Sommaruga ha da parte sua chiesto di continuare a sostenere il tiro storico ma non quello in campagna sostenendo che per quest'ultimo è possibile installare sistemi di recupero dei proiettili (parapalle). Con 116 voti contro 64 la maggioranza ha però deciso altrimenti.</p><p> </p><p>Notizia ATS</p><p><b>Dibattito al Consiglio degli Stati, 10.09.2019</b></p><p><b>CSt: sovvenzionare tiro storico e di campagna anche dopo 2020 </b></p><p><b>Anche in futuro sarà possibile lo svolgimento del tiro in campagna e del tiro storico. Dopo il Consiglio nazionale, oggi anche gli Stati hanno approvato, con 31 voti contro 4 e 1 astenuto, una modifica della legge sulla protezione dell'ambiente volta a permettere alla Confederazione di continuare a sostenere finanziariamente il risanamento di siti inquinati dai tiri anche dopo il 31 dicembre 2020.</b></p><p>Il tiro senza sistema di recupero dei proiettili causa una contaminazione del suolo da piombo e antimonio. Queste sostanze sono altamente tossiche e rappresentano un rischio importante per la salute umana e per gli animali.</p><p>Il progetto, nato da una un'iniziativa parlamentare del consigliere nazionale Adrian Amstutz (UDC/BE), prevede che il sostegno federale venga versato solo a manifestazioni che non si svolgono più di una volta all'anno. Secondo il suo autore, senza il sostegno della Confederazione non sarà più possibile organizzare manifestazioni di questo tipo, che fanno parte della tradizione elvetica.</p><p>Di parere opposto la sinistra, secondo cui continuare a sostenere il risanamento di siti contaminati va contro i principi della protezione ambientale. Il \"senatore\" Didier Berberat (PS/NE) ha tentato invano di convincere il plenum a rinviare il progetto in commissione per trovare altre soluzioni.</p><p>La consigliera federale Simonetta Sommaruga - che nei dibattiti al Nazionale aveva chiesto di continuare a sostenere il tiro storico ma non quello in campagna sostenendo che per quest'ultimo è possibile installare sistemi di recupero dei proiettili (parapalle) - oggi proponeva che il finanziamento non fosse incluso nella legge sulla protezione dell'ambiente, bensì in quella sull'esercito. Ma la maggioranza ha deciso altrimenti.</p>",
  "title": "Rendere possibile il tiro in campagna e il tiro storico anche dopo il 2020"
}