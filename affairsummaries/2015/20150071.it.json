{
  "id": 20150071,
  "updated": "2019-02-18T19:03:06Z",
  "description": "Messaggio del 28 ottobre 2015 concernente l‘approvazione di un Protocollo che modifica la Convenzione tra la Svizzera e la Norvegia per evitare le doppie imposizioni",
  "formattedId": "15.071",
  "initialSituation": "<p><b>Comunicato stampa del Consiglio federale del 28.10.2015</b></p><p><b>Il Consiglio federale licenzia due messaggi concernenti le convenzioni per evitare le doppie imposizioni con il Liechtenstein e la Norvegia </b></p><p><b>In data odierna il Consiglio federale ha licenziato il messaggio concernente la nuova convenzione per evitare le doppie imposizioni (CDI) con il Liechtenstein e la sua attuazione nonché il messaggio concernente la revisione della CDI con la Norvegia. Entrambi i messaggi sono ora sottoposti per approvazione alle Camere federali. </b></p><p>La nuova CDI con il Liechtenstein, firmata il 10 luglio 2015, costituisce un ampio accordo per evitare le doppie imposizioni in materia di imposte sul reddito e sul patrimonio. Essa sostituisce la vigente convenzione del 22 giugno 1995 tra la Confederazione Svizzera e il Principato del Liechtenstein, che prevede soltanto l'imposizione di determinati redditi. La nuova CDI disciplina in particolare l'imposizione delle rendite dell'assicurazione per la vecchiaia e i superstiti (AVS) che possono essere tassate esclusivamente nello Stato di residenza. In questo modo è possibile eliminare l'attuale doppia imposizione delle rendite AVS erogate dal Liechtenstein e versate a persone domiciliate in Svizzera. I frontalieri rimangono invece assoggettati all'imposta, come finora, nello Stato in cui sono residenti. La CDI include ora anche l'imposizione di dividendi, interessi e canoni. Per questi redditi la CDI prevede soluzioni paragonabili a quelle contenute negli accordi conclusi recentemente dalla Svizzera.</p><p>Il 4 settembre 2015 la Svizzera e la Norvegia hanno firmato a Oslo un Protocollo che modifica la CDI in materia di imposte sul reddito e sul patrimonio. Il presente Protocollo di modifica applica la clausola della nazione più favorita e introduce una nuova clausola arbitrale che consente di evitare la doppia imposizione. Su richiesta della Norvegia è stato effettuato anche un adeguamento dell'articolo 26 concernente lo scambio di informazioni.</p><p>I Cantoni e le associazioni economiche interessate hanno accolto favorevolmente la conclusione delle due convenzioni. In totale la Svizzera ha firmato 52 CDI conformi allo standard globale per lo scambio di informazioni, delle quali 41 sono in vigore.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 28 ottobre 2015 concernente l‘approvazione di un Protocollo che modifica la Convenzione tra la Svizzera e la Norvegia per evitare le doppie imposizioni"
    },
    {
      "number": 0,
      "resolutions": [

      ],
      "text": "Protocollo tra la Confederazione Svizzera e il Regno di Norvegia che modifica la Convenzione del 7 settembre 1987 tra la Confederazione Svizzera e il Regno di Norvegia per evitare le doppie imposizioni in materia di imposte sul reddito e sul patrimonio"
    },
    {
      "number": 1,
      "resolutions": [
        {
          "council": 1,
          "date": "2016-03-08T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2016-05-30T00:00:00Z",
          "text": "Adesione"
        },
        {
          "council": 1,
          "date": "2016-06-17T00:00:00Z",
          "text": "Adozione nella votazione finale"
        },
        {
          "council": 2,
          "date": "2016-06-17T00:00:00Z",
          "text": "Adozione nella votazione finale"
        }
      ],
      "text": "Decreto federale che approva un Protocollo che modifica la Convenzione tra la Svizzera e la Norvegia per evitare le doppie imposizioni"
    }
  ],
  "proceedings": "<p><b>Dibattito al Consiglio nazionale, 08.03.2016</b></p><p>(ats) Il Consiglio nazionale ha approvato le convenzioni contro la doppie imposizione concluso col Liechstenstein, l'Oman, la Norvegia, l'Albania, il Belize e Grenada. </p>",
  "title": "Doppia imposizione. Convenzione con la Norvegia"
}