{
  "id": 20230044,
  "updated": "2023-05-17T16:08:32Z",
  "description": "Messaggio del 17 maggio 2023 concernente l’impegno di garanzia nei confronti della Banca nazionale svizzera per un mutuo concesso al Fondo fiduciario del Fondo monetario internazionale per la resilienza e la sostenibilità",
  "formattedId": "23.044",
  "initialSituation": "<p><b>Comunicato stampa del Consiglio federale del 17.05.2023</b></p><p><b>Il Consiglio federale sostiene il contributo della Svizzera al Fondo fiduciario del FMI per la resilienza e la sostenibilità</b></p><p><b>Nella sua seduta del 17 maggio 2023 il Consiglio federale ha approvato il mutuo concesso dalla Svizzera a sostegno del Fondo fiduciario del Fondo monetario internazionale (FMI) per la resilienza e la sostenibilità (RST) e ha licenziato il messaggio concernente un impegno di garanzia pari a 750 milioni di franchi.</b></p><p>Il mutuo della Banca nazionale svizzera (BNS) pari a 500 milioni di diritti speciali di prelievo (DSP, ca. 620 mio. fr.) sarà concesso sotto forma di deposito con una durata di 10 anni. La garanzia della Confederazione, dell'ammontare di 750 milioni di franchi, include una riserva di 130 milioni di franchi per coprire le oscillazioni del tasso di cambio dei DSP.</p><p>Il RST consente la concessione di crediti del FMI a sostegno di riforme macroeconomiche e misure strutturali per la gestione delle conseguenze del cambiamento climatico e la prevenzione e la lotta contro le pandemie. In questo modo rafforza non solo la resilienza dei Paesi beneficiari, ma anche del sistema economico e finanziario nel suo complesso.</p><p>Per il momento hanno accesso a questo nuovo strumento 143 Paesi, tra cui anche la maggior parte di quelli appartenenti al gruppo di voto diretto dalla Svizzera in seno al FMI e alla Banca mondiale, nonché gli altri Paesi partner della cooperazione internazionale della Svizzera. Quale economia aperta e dinamica, per la Svizzera è di grande interesse la sussistenza di relazioni monetarie e finanziarie stabili e ben funzionanti, alle quali partecipino anche i Paesi emergenti e in sviluppo.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 17 maggio 2023 concernente l’impegno di garanzia nei confronti della Banca nazionale svizzera per un mutuo concesso al Fondo fiduciario del Fondo monetario internazionale per la resilienza e la sostenibilità"
    }
  ],
  "proceedings": null,
  "title": "FMI. Iimpegno di garanzia per un prestito al Fondo fiduciario"
}