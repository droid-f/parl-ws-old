{
  "id": 20230012,
  "updated": "2023-05-31T13:53:38Z",
  "formattedId": "23.012",
  "initialSituation": "<p><b>Rapporto della Delegazione parlamentare svizzera presso il Consiglio d'Europa del 31 dicembre 2022</b></p><p><b>Introduzione</b></p><p>Il 24 febbraio 2022 segna l'inizio di un nuovo capitolo della storia europea: la Federazione Russa aggredisce il proprio vicino, l'Ucraina, in violazione della sovranità e dell'integrità territoriale di quel Paese, della Carta delle Nazioni Unite e dell'articolo 3 dello Statuto del Consiglio d'Europa. La guerra in Ucraina e le sue conseguenze sono state al centro delle preoccupazioni dell'Assemblea parlamentare del Consiglio d'Europa (APCE) per tutto l'anno in rassegna, a partire dalla decisione senza precedenti, adottata dall'APCE nel marzo del 2022, di espellere uno dei propri membri, la Federazione Russa (cfr. n. 2). Questa situazione ha anche portato ad alcune importanti scelte politiche, destinate a occupare a lungo tanto il Consiglio d'Europa nel suo complesso quanto la Corte europea dei diritti dell'uomo (CEDU). Ad esempio, il Comitato dei Ministri ha deciso di tenere nel maggio del 2023 a Reykjavik un vertice dei capi di Stato e di Governo degli Stati membri del Consiglio d'Europa, incontro che l'APCE ha richiesto da tempo e che, a suo avviso, è diventato ancora più urgente alla luce degli sviluppi degli ultimi mesi. L'obiettivo dichiarato del quarto vertice è di ottenere un rinnovato impegno da parte degli Stati membri nei confronti del Consiglio d'Europa e del suo ruolo di custode dei diritti dell'uomo e della democrazia, e di preparare l'organizzazione per il futuro (cfr. n. 2).</p><p> </p><p>Se guardiamo all'anno trascorso, a posteriori il seguente passaggio del rapporto annuale 2021 della Delegazione parlamentare svizzera presso il Consiglio d'Europa (DCE) era un brutto presagio:</p><p> </p><p>Le conseguenze di questi lavori [del Consiglio d'Europa] nella quotidianità non si percepiscono direttamente. Eppure una cosa è certa: non solo la Svizzera, bensì l'intero spazio paneuropeo del Consiglio d'Europa con i suoi 47 Stati membri si renderebbe conto con dolore dell'importanza di questo lavoro tutt'altro che spettacolare se i risultati che ha permesso di raggiungere fossero improvvisamente messi in discussione o iniziassero a venire meno.</p><p> </p><p>Detti risultati sono sempre più minacciati, e non soltanto a causa della guerra di aggressione scatenata dalla Russia. I rapporti tra Turchia e Consiglio d'Europa sono tesi da tempo. Il ritiro della Turchia dalla Convenzione di Istanbul e il rifiuto di applicare la sentenza della CEDU nel caso dell'uomo d'affari Osman Kavala, detenuto, hanno recentemente suscitato nuove irritazioni in seno al Consiglio d'Europa e spinto il Comitato dei Ministri ad avviare una procedura di infrazione, provvedimento cui si ricorre molto raramente nell'organizzazione. I preoccupanti sviluppi nel settore della giustizia e del diritto in Ungheria hanno portato nell'anno in esame ad avviare una procedura di controllo su di essa (cfr. n. 6). L'adesione al Consiglio d'Europa della Repubblica del Kosovo, che ha presentato domanda ufficiale di aderirvi a pieno titolo nel maggio del 2022, è ostacolata da diverse parti, in primo luogo dalla Repubblica di Serbia. Infine, nel Regno Unito - membro fondatore del Consiglio d'Europa - sono state espresse critiche dopo che la Corte europea dei diritti dell'uomo ha annullato un progetto di espulsione di immigrati clandestini verso il Ruanda (cfr. n. 6). </p><p> </p><p>Il rapporto tratta alcuni temi prioritari che hanno occupato il Consiglio d'Europa nel 2022, in particolare dal punto di vista della delegazione parlamentare svizzera.</p><p> </p><p> </p><p><a  href=\"https://www.parlament.ch/centers/kb/_layouts/15/DocIdRedir.aspx?ID=4U7YAJRAVM7Q-1-52427\">Rapporto</a></p>",
  "objectives": [
    {
      "number": 0,
      "resolutions": [
        {
          "council": 2,
          "date": "2023-05-31T00:00:00Z",
          "text": "Presa d’atto"
        }
      ],
      "text": null
    }
  ],
  "proceedings": "<p><b>Seduta della Commissione della politica estera del Consiglio nazionale il 17.04.2023.</b></p><p>La commissione propone di prendere atto del rapporto.</p><p> </p><p><b>Informazioni</b></p><p>Florent Tripet, segretario della commissione, </p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione della politica estera (CPE)</a></p>",
  "title": "Delegazione parlamentare svizzera presso il Consiglio d'Europa. Rapporto"
}