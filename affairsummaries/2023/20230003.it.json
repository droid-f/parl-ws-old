{
  "id": 20230003,
  "updated": "2023-06-01T16:52:16Z",
  "description": "Messaggio del 29 marzo 2023 concernente il consuntivo della Confederazione Svizzera per il 2022",
  "formattedId": "23.003",
  "initialSituation": "<p><b>Compendio</b></p><p>Il consuntivo 2022 chiude con un deficit di finanziamento di 4,3 miliardi. La Confederazione ha dovuto nuovamente sostenere ingenti uscite straordinarie, da un lato per finanziare i provvedimenti contro la pandemia (3,3 mia.), dall'altro per finanziare l'aiuto sociale destinato alle persone in cerca di protezione provenienti dall'Ucraina (0,7 mia.). Nel bilancio ordinario, il gettito dell'imposta preventiva è rimasto ben al di sotto delle aspettative. Per la prima volta dal 2005, il consuntivo presenta di nuovo un deficit strutturale.</p><p>L'evoluzione economica è stata meno dinamica rispetto a quanto atteso nel preventivo (PIL reale: +2,1 %, P: +3,3 %). Gli effetti di recupero previsti dopo la fine della pandemia di COVID-19 sono stati attenuati dalla guerra in Ucraina, dalla spinta inflazionistica (+2,8 %), dovuta in particolare ai prezzi in ascesa dell'energia e delle materie prime, come pure dalla politica monetaria più restrittiva delle banche centrali. Considerando il rincaro, la performance economica è cresciuta in misura nettamente più marcata rispetto a quantoprevisto (PIL nominale +5,4 %). I provvedimenti per fronteggiare la pandemia di COVID-19 hanno continuato a condizionare la politica finanziaria della Confederazione, sebbene in maniera meno incisivarispetto agli ultimi due anni. Complessivamente sono stati spesi 3,7 miliardi, la parte preponderante dei quali è stata imputata al bilancio straordinario (3,3 mia.). Le uscite più consistenti riguardavano il finanziamento dei test COVID-19 (1,2 mia.), le indennità per lavoro ridotto (0,7 mia.) e l'acquisto di materiale sanitario e vaccini (0,6 mia.). A seguito dello scoppio della guerra in Ucraina si sono rese necessarie altre uscite straordinarie per le persone in cerca di protezione provenienti dall'Ucraina (0,7 mia.). Ulteriori 0,5 miliardi sono stati imputati al bilancio ordinario. Le uscite della Confederazione sono diminuite di 7 miliardi, attestandosi a 81,2 miliardi (-8,1 %). Il forte calo è dovuto alle uscite legate al coronavirus sensibilmente più basse. Escludendo i provvedimenti volti ad attenuare le ripercussioni della crisi pandemica, le uscite rispetto all'anno precedente sono tuttavia aumentate (+3,2 mia. ovvero +4,3 %), in particolare a causa delle maggiori uscite nei settori di compiti Previdenza sociale (+1,5 mia: Migrazione, Assicurazione per la vecchiaia, Assicurazione per l'invalidità) e Sicurezza (+0,5 mia: Uscite per l'armamento). Le entrate hanno registrato una crescita esigua (+0,8 mia. ovvero +1,0 %). Essa è riconducibile alle due principali voci di entrata: l'imposta sul valore aggiunto e l'imposta federale diretta. La prima ha beneficiato della vigorosa crescita dei consumi e dell'aumento dei prezzi all'importazione; la seconda ha registrato un andamento dinamico delle entrate provenienti dall'imposizione degli utili. Il gettito dell'imposta preventiva è invece diminuito sensibilmente (-1,0 mia.). Le minori entrate sono riconducibili soprattutto a correzioni delle stime (-1,9 mia.), poiché nell'ottica attuale negli anni 2019-2021 sono state contabilizzate entrate troppo elevate. L'economia svizzera è rimasta anche nel 2022 al di sotto del suo potenziale. Il freno all'indebitamento avrebbe ammesso un deficit congiunturale di 0,3 miliardi nel bilancio ordinario. A fine 2022 il deficit ordinario di finanziamento ammontava a 1,9 miliardi. Pertanto, per la prima volta dal 2005, il consuntivo presentava di nuovo un deficit strutturale (-1,6 mia). Oltre alle uscite menzionate, nel bilancio straordinario figuravano anche entrate pari a 1,6 miliardi, provenienti segnatamente dalla distribuzione supplementare della BNS (1,3 mia.). Il bilancio straordinario ha chiuso con un deficit di 2,4 miliardi. In conclusione, è risultato un deficit di finanziamento di 4,3 miliardi. La Confederazione ha sopperito al fabbisogno di finanziamento aumentando gli impegni finanziari a breve e a lungo termine (+11,8 mia.). Di conseguenza il debito lordo è salito a 120,0 miliardi, che corrispondono al 15,6 per cento del PIL. Il debito netto (debito lordo dedotti i beni patrimoniali) è aumentato di 6,9 miliardi raggiungendo un volume di 83,0 miliardi. Il disavanzo del conto di ammortamento è aumentato a 22,7 miliardi a causa del deficit nel bilancio straordinario. Conformemente alla decisione del Parlamento del 30 settembre 2022, tale disavanzo dovrà essere ridotto entro il 2035 (cfr. parte A n. 11 Provvedimenti per fronteggiare la pandemia di COVID-19).</p><p><b> </b></p><p>Revisione della legge federale sille finanze della confederazione (attuauzione mo. 16.4018)</p><p>Il 1° gennaio 2022 è entrata in vigore la modifica della legge federale sulle finanze della Confederazione (LFC; RS 611.01) che semplifica e ottimizza la gestione delle finanze pubbliche. Le modifiche comprendono, tra le altre cose, l'adeguamento delle definizioni di entrate e uscite nonché la soppressione del conto di finanziamento e saranno applicate per la prima volta nell'anno di preventivo 2023. Il presente consuntivo 2022 è stato allestito secondo la legislazione previgente (LFC, stato: 1.1.2016).</p><p> </p><p><a  href=\"https://www.efv.admin.ch/efv/it/home/finanzberichterstattung/finanzberichte/staatsrechnung.html\">Consuntivo</a></p>",
  "objectives": [
    {
      "number": 0,
      "resolutions": [

      ],
      "text": "Messaggio del 29 marzo 2023 concernente il consuntivo della Confederazione Svizzera per il 2022"
    },
    {
      "number": 1,
      "resolutions": [
        {
          "council": 2,
          "date": "2023-05-31T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2023-06-01T00:00:00Z",
          "text": "Adesione"
        }
      ],
      "text": "Decreto federale I concernente il consuntivo della Confederazione Svizzera per il 2022"
    },
    {
      "number": 2,
      "resolutions": [
        {
          "council": 2,
          "date": "2023-05-31T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2023-06-01T00:00:00Z",
          "text": "Adesione"
        }
      ],
      "text": "Decreto federale II concernente il conto del Fondo per l’infrastruttura ferroviaria per il 2022"
    },
    {
      "number": 3,
      "resolutions": [
        {
          "council": 2,
          "date": "2023-05-31T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2023-06-01T00:00:00Z",
          "text": "Adesione"
        }
      ],
      "text": "Decreto federale III concernente il conto del Fondo per le strade nazionali e il traffico d’agglomerato per il 2022"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 31.05.2023</b></p><p>I \"senatori\" hanno approvato all'unanimità il consuntivo 2022 della Confederazione. Per la prima volta dal 2005 il bilancio ordinario della Confederazione ha chiuso con un disavanzo più elevato di quello ammesso dalla situazione congiunturale, a sottolineato la ministra delle finanze Karin Keller-Sutter.</p><p>Il deficit di finanziamento ammonta a 4,3 miliardi di franchi, 1,9 miliardi al di sotto di quanto preventivato. Il freno all'indebitamento permetteva un passivo congiunturale di 300 milioni di franchi per il 2022. La Confederazione si trova quindi a dover fare i conti con un deficit strutturale di 1,6 miliardi di franchi.</p><p>Johanna Gapany (PLR/FR), a nome della commissione preparatoria, ha spiegato la situazione attuale con l'accumularsi di crisi come la pandemia di coronavirus e la guerra in Ucraina, con il conseguente arrivo di migliaia di persone in fuga dal conflitto</p><p> </p><p><b>Comunicato stampa della commissione delle finanze del Consiglio nazionale del 17.05.2023</b></p><p><b>Consuntivo di Stato 2022 </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230003\">23.003</a><b> sn</b>)</p><p>La CdF-N ha già preso atto del risultato negativo del consuntivo 2022 nel <a  href=\"https://www.parlament.ch/press-releases/Pages/mm-fk-n-2023-02-24.aspx\">febbraio 2023</a>. Per la prima volta dal 2005, la Confederazione presenta un deficit strutturale nel bilancio ordinario (1,6 mia.). Il deficit di finanziamento della Confederazione nel 2022 ammonta a 4,3 miliardi di franchi. Questo è dovuto, oltre che al deficit strutturale, anche alle misure straordinarie delle persone richiedenti protezione provenienti dall'Ucraina nonché alla lotta contro la pandemia.</p><p>La Commissione ha ora intrapreso la deliberazione di dettaglio. Le sue sottocommissioni l'hanno informata in merito alle loro conclusioni, tratte nell'aprile 2023 in occasione dell'analisi di dettaglio dei conti degli uffici federali.</p><p>Con 18 voti contro 7 la CdF-N propone al suo Consiglio di approvare il consuntivo 2022. La Commissione delle finanze segue così la raccomandazione del Controllo federale delle finanze (CDF) e propone all'unanimità di approvare i conti speciali FOSTRA e FIF. In qualità di revisore, il CDF si era infatti espresso a favore dell'approvazione del conto della Confederazione, del sorpasso di credito di 508 milioni di franchi e della creazione di nuove riserve per 161,4 milioni di franchi.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Consuntivo di Stato 2022"
}