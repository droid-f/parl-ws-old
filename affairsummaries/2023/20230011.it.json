{
  "id": 20230011,
  "updated": "2023-05-31T13:53:13Z",
  "formattedId": "23.011",
  "initialSituation": "<p><b>Rapporto della Delegazione svizzera presso l'Assemblea parlamentare dell'OSCE del 31 dicembre 2022</b></p><p><b>Introduzione</b></p><p>L'Organizzazione per la sicurezza e la cooperazione in Europa (OSCE) ha sede a Vienna e, con i suoi 57 Stati partecipanti ripartiti fra America del Nord, Europa e Asia, è l'organizzazione di sicurezza regionale più grande al mondo. Impegnata a favore di un approccio globale in materia di sicurezza che comprende le tre dimensioni umana, economico-ambientale e politico-militare, l'OSCE contribuisce a promuovere la cooperazione fra gli Stati nei settori della prevenzione dei conflitti, della gestione delle crisi e della riabilitazione dopo un conflitto. Le minacce transfrontaliere, la lotta al terrorismo, la gestione delle frontiere, la riorganizzazione delle forze armate e di sicurezza, l'ambiente, la parità di genere e la lotta contro la tratta di esseri umani sono tutte tematiche al centro delle preoccupazioni dell'OSCE.</p><p> </p><p>L'OSCE è stata istituita all'inizio degli anni Settanta per offrire uno spazio di dialogo e di negoziazione tra i Paesi dei due ex blocchi della guerra fredda. Da allora, la Svizzera svolge un ruolo attivo nell'organizzazione, che considera una piattaforma in cui dibattere di questioni relative alla politica di sicurezza con tutti i Paesi d'Europa occidentale, i Paesi dell'ex blocco orientale, nonché con gli Stati Uniti e il Canada. Essa ritiene inoltre che, fra tutte le organizzazioni multilaterali che si adoperano nell'arginare i conflitti e nel ripristinare un clima di collaborazione nel continente europeo, l'OSCE possa potenzialmente assumere un ruolo centrale.</p><p> </p><p>Il rapporto è incentrato sugli interventi e le preoccupazioni principali della Delegazione svizzera (di seguito: Delegazione) nell'anno appena trascorso. Non si prefigge di riferire su tutte le deliberazioni dell'Assemblea parlamentare, i cui rapporti redatti al termine delle riunioni unitamente alle risoluzioni adottate possono essere consultati sul <a  href=\"https://www.oscepa.org/activities/election-observation/election-statements\">sito Internet</a> dell'Organizzazione, nella rubrica \"<a  href=\"https://www.oscepa.org/documents\">Documents</a>\". Dopo una breve descrizione del funzionamento dell'Assemblea parlamentare e della Delegazione (n. 2), il rapporto passa in rassegna le principali tematiche che hanno occupato la Delegazione nel corso dell'anno (n. 3 e 4). Seguono le conclusioni sulle esperienze passate e alcune anticipazioni delle attività future (n. 5).</p><p> </p><p>A causa degli eventi verificatisi durante l'anno in rassegna, il presente rapporto si concentra principalmente sulla guerra in Ucraina.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2023-05-31T00:00:00Z",
          "text": "Presa d’atto"
        }
      ],
      "text": null
    }
  ],
  "proceedings": "<p><b>Seduta della Commissione della politica estera del Consiglio nazionale il 17.04.2023.</b></p><p>La commissione propone di prendere atto del rapporto.</p><p> </p><p><b>Informazioni</b></p><p>Florent Tripet, segretario della commissione, </p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione della politica estera (CPE)</a></p>",
  "title": "Delegazione presso l'Assemblea parlamentare dell'OSCE. Rapporto"
}