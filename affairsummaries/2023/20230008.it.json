{
  "id": 20230008,
  "updated": "2023-01-26T12:27:49Z",
  "description": "Rapporto del 11 gennaio 2023  sulla politica economica esterna 2022 comprendente messaggi concernenti accordi economici e il rapporto concernente le misure tariffali adottate nel 2022",
  "formattedId": "23.008",
  "initialSituation": "<p><b>Comunicato stampa del Consiglio federale del 12.01.2023</b></p><p><b>Rapporto sull'economia esterna 2022: Svizzera resiliente all'impatto della guerra in Ucraina </b></p><p><b>L'11 gennaio 2023 il Consiglio federale ha adottato il rapporto sulla politica economica esterna 2022, incentrato soprattutto sull'impatto che la guerra in Ucraina sta avendo sull'economia mondiale e sulla Svizzera. Dopo la crisi pandemica, le catene di produzione e approvvigionamento dell'economia elvetica hanno nuovamente dato prova di una notevole resilienza. </b></p><p>A causa dell'importante ruolo svolto da Russia e Ucraina in quanto fornitori di prodotti alimentari e fonti energetiche, i cambiamenti dei relativi flussi commerciali sono stati più che evidenti. Per la Svizzera e l'Europa la situazione sul fronte delle forniture di gas ed elettricità è stata particolarmente critica nel corso dell'anno, circostanza che ha fatto lievitare i prezzi. Tuttavia, grazie al reperimento di fonti alternative, agli sforzi di risparmio e alle condizioni meteorologiche favorevoli, il rischio di incorrere in problemi di approvvigionamento è nel frattempo calato, portando a un abbassamento generale della tensione.</p><p>In linea con la strategia di politica economica esterna 2021, il Consiglio federale si adopera per creare condizioni quadro per quanto possibile ottimali, capaci di favorire la diversificazione delle catene di produzione e approvvigionamento. Nei negoziati di libero scambio con vari Paesi partner, ad esempio, l'Esecutivo propugna l'apertura dei mercati e la sostenibilità. In questo modo risulta più facile diversificare maggiormente la produzione e le catene di approvvigionamento e aumentare la resilienza della propria economia. Tuttavia, in caso di eventi eccezionali e imprevedibili come una guerra, una pandemia o una catastrofe naturale, la fornitura di beni di prima necessità può subire interruzioni temporanee. Se si verificasse una grave penuria, la Confederazione interverrebbe in modo mirato per il tramite dell'Approvvigionamento economico del Paese.</p><p>Il dibattito internazionale sulle dipendenze reciproche è stato ulteriormente alimentato dalla guerra in Ucraina. In questo contesto gli interventi statali svolgono un ruolo particolarmente importante. L'economia svizzera - altamente sviluppata e specializzata, ma con un mercato interno relativamente piccolo - ha un forte interesse a integrarsi il più possibile nell'economia mondiale. L'apertura dei mercati rimane quindi una premessa fondamentale per la nostra prosperità economica e quindi anche per il benessere generale della nostra società.</p><p>Il rapporto sulla politica economica esterna 2022 fornisce una panoramica di questi e di altri sviluppi globali avvenuti nell'anno in rassegna.</p><p> </p><p><a  href=\"https://www.newsd.admin.ch/newsd/message/attachments/74844.pdf\">Rapporto</a></p>",
  "objectives": [
    {
      "number": 0,
      "resolutions": [

      ],
      "text": "Rapporto del 11 gennaio 2023  sulla politica economica esterna 2022 comprendente messaggi concernenti accordi economici e il rapporto concernente le misure tariffali adottate nel 2022"
    },
    {
      "number": 1,
      "resolutions": [

      ],
      "text": "Decreto federale che approva l’Accordo internazionale del 2022 sul caffè"
    },
    {
      "number": 2,
      "resolutions": [

      ],
      "text": "Decreto federale che approva l’Accordo internazionale del 2010 sul cacao, riveduto nel 2022"
    },
    {
      "number": 3,
      "resolutions": [

      ],
      "text": "Decreto federale che approva l’Accordo tra il Dipartimento federale dell’economia, della formazione e della ricerca della Confederazione Svizzera e il Ministero federale dell’economia e della protezione del clima della Repubblica federale di Germania concernente la cooperazione e il coordinamento tra le rispettive autorità in materia di concorrenza"
    },
    {
      "number": 4,
      "resolutions": [

      ],
      "text": "Decreto federale che approva le misure tariffali"
    }
  ],
  "proceedings": "<p><b>Comunicato stampa della commissione della politica estera del Consiglio degli Stati del 03.02.2023</b></p><p><b>La Commissione della politica estera del Consiglio degli Stati (CPE-S) ha preso atto del rapporto del Consiglio federale sulla politica economica esterna 2022 (</b><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230008\">23.008</a><b>) e ha approvato quattro decreti federali concernenti accordi internazionali e misure inerenti alla tariffa doganale.</b></p><p>Nel rapporto sono illustrate dettagliatamente le attività della Svizzera nell'ambito della politica economica esterna nell'anno in esame. La discussione si è focalizzata sulle conseguenze della guerra in Ucraina e della crisi dovuta al COVID-19 a livello mondiale e per l'economia svizzera. In questo contesto sono state tematizzate le perturbazioni delle catene di produzione e fornitura internazionali. La Commissione si è inoltre occupata delle prospettive nello sviluppo delle relazioni economiche con l'Unione europea (UE), il partner commerciale più importante della Svizzera. In relazione alle previsioni per il 2023 la CPE-S ha evidenziato le incertezze riguardanti l'attuale congiuntura mondiale, le tendenze sempre più marcate verso il protezionismo e la costituzione di blocchi economici e geopolitici. Si è detta in particolare preoccupata dei piani di sovvenzionamento sempre più protezionistici degli Stati Uniti e dell'UE.</p><p> </p><p>Infine la CPE-S è entrata in materia su quattro decreti federali contenuti nel rapporto, che sono stati approvati nella votazione finale come segue:</p><p> </p><p>- il decreto federale che approva l'Accordo internazionale del 2022 sul caffè: con 6 voti contro 0 e 2 astensioni;</p><p>- il decreto federale che approva l'Accordo internazionale del 2010 sul cacao, riveduto nel 2022: con 7 voti contro 0 e 1 astensione;</p><p>- il decreto federale che approva l'Accordo tra la Svizzera e la Germania concernente la cooperazione e il coordinamento tra le rispettive autorità in materia di concorrenza: all'unanimità;</p><p>- il decreto federale che approva le misure tariffali: all'unanimità.</p><p> </p><p><b>Informazioni</b></p><p>Florent Tripet, segretario della commissione,</p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cpe\">Commissione della politica estera (CPE)</a></p>",
  "title": "Politica economica esterna. Rapporto 2022"
}