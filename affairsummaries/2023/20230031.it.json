{
  "id": 20230031,
  "updated": "2023-03-17T11:46:34Z",
  "description": "Messaggio del 22 febbraio 2023 concernente la concessione alla Fondazione per gli immobili delle organizzazioni internazionali di un mutuo destinato a finanziare la ristrutturazione dell’edificio della sede dell’Organizzazione intergovernativa per i trasporti internazionali per ferrovia a Berna",
  "formattedId": "23.031",
  "initialSituation": "<p><b>Comunicato stampa del Consiglio federale del 22.02.2023</b></p><p><b>Il Consiglio federale approva un prestito per finanziare la ristrutturazione della sede dell'OTIF a Berna</b></p><p><b>Il 22 febbraio 2023 il Consiglio federale ha approvato la concessione di un prestito fruttifero di 3,8 milioni di franchi alla Fondazione per gli immobili delle organizzazioni internazionali (FIPOI). L'importo è destinato alla ristrutturazione della sede dell'Organizzazione intergovernativa per i trasporti internazionali per ferrovia (OTIF) a Berna. I lavori dureranno due anni, dal 2024 al 2025.</b></p><p>È nell'interesse della Svizzera - in qualità di Stato ospite che si impegna a mantenere in buono stato il parco immobiliare delle organizzazioni internazionali - sostenere il progetto dell'OTIF per assicurarle condizioni quadro ottimali e permetterle di portare avanti le proprie attività in un edificio funzionale, sicuro e conforme alle norme in vigore. Offrendo le migliori condizioni possibili agli attori internazionali con sede sul suo territorio, la Svizzera contribuisce in modo significativo al buon funzionamento delle relazioni internazionali.</p><p> </p><p>Il progetto tiene conto delle esigenze a lungo termine dell'OTIF</p><p>L'OTIF, con sede a Berna, mira a promuovere, migliorare e facilitare il traffico ferroviario internazionale. A tal fine, offre ai suoi 50 Stati membri, compresa la Svizzera, un quadro di cooperazione nel settore del trasporto ferroviario e si impegna a concordare un ordinamento giuridico globale uniforme nel campo del diritto ferroviario nonché a progettare e a monitorare i sistemi di compatibilità e di armonizzazione tecnica.</p><p>La ristrutturazione dell'edificio e della sala conferenze consentirà di stabilire legami più stretti con le delegazioni degli Stati membri e di dare maggiore visibilità all'Organizzazione. Modernizzando gli impianti e adeguandoli alle norme in materia di sicurezza antincendio, accessibilità per le persone con disabilità e salvaguardia dell'ambiente, il progetto tiene conto delle esigenze a lungo termine dell'OTIF.</p><p>Previa approvazione del Parlamento, questo prestito fruttifero di 3,8 milioni di franchi, rimborsabile in 30 anni, consentirà di avviare i lavori di ristrutturazione nel 2024. È previsto, che il Cantone e la città di Berna contribuiscano in parti uguali con ulteriori 1,6 milioni di franchi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 febbraio 2023 concernente la concessione alla Fondazione per gli immobili delle organizzazioni internazionali di un mutuo destinato a finanziare la ristrutturazione dell’edificio della sede dell’Organizzazione intergovernativa per i trasporti internazionali per ferrovia a Berna"
    },
    {
      "number": 1,
      "resolutions": [

      ],
      "text": "Decreto federale concernente la concessione alla Fondazione per gli immobili delle organizzazioni internazionali di un mutuo destinato a finanziare la ristrutturazione della sede dell’Organizzazione intergovernativa per i trasporti internazionali per ferrovia a Berna"
    }
  ],
  "proceedings": null,
  "title": "Concessione alla FIPOI di un mutuo destinato a finanziare la ristrutturazione dell'edificio della sede dell'OTIF a Berna"
}