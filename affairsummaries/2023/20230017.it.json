{
  "id": 20230017,
  "updated": "2023-05-04T10:59:50Z",
  "formattedId": "23.017",
  "initialSituation": "<p><b>Rapporto delle Delegazioni per la cura delle relazioni con parlamenti di altri Stati del 31 dicembre 2022</b></p><p><b>Introduzione</b></p><p>Dal 2003 l'Assemblea federale dispone di delegazioni ufficiali per le relazioni con i parlamenti degli Stati limitrofi. A differenza degli intergruppi parlamentari (denominati anche gruppi di amicizia), tali delegazioni sono organi ufficiali incaricati di intrattenere relazioni a livello parlamentare. La Conferenza di coordinamento in materia di politica estera ha deciso che dal 2021 i rapporti quadriennali sulla legislatura delle delegazioni bilaterali saranno sostituiti da un rapporto annuale comune.</p><p>Di seguito sono illustrate le attività nell'anno in esame della Delegazione per le relazioni con il Bundestag tedesco (Del-D), della Delegazione per le relazioni con il Parlamento austriaco (Del-A), della Delegazione per le relazioni con il Parlamento francese (Del-F), della Delegazione per le relazioni con il Parlamento italiano (Del-I) e della Delegazione per le relazioni con il Landtag del Principato del Liechtenstein (Del-FL). Le attività delle singole delegazioni variano a seconda delle priorità stabilite dalla presidenza, delle sfide attuali e della situazione politica dello Stato limitrofo. L'anno in rassegna è stato in particolare segnato dalla guerra in Ucraina e dalle sue conseguenze, che sono state spesso al centro delle discussioni con le delegazioni omologhe, così come le relazioni della Svizzera con l'Unione europea (UE).</p><p> </p><p>Conclusioni comuni</p><p>Oltre alle questioni transfrontaliere e bilaterali, le relazioni con l'Unione europea continuano ad avere un ruolo centrale nelle attività delle delegazioni. In seguito all'aggressione russa, le questioni di politica internazionale hanno ovviamente acquisito maggiore importanza. Il ruolo della Svizzera in Europa e nell'attuale panorama geopolitico, la sua posizione riguardo alle sanzioni e il concetto di neutralità hanno suscitato l'interesse degli interlocutori degli Stati limitrofi. </p><p>Durante i colloqui, questa prospettiva ampliata ha permesso di considerare e discutere delle relazioni con gli Stati limitrofi da un punto di vista diverso e di rafforzarle ulteriormente. I legami con l'UE, la guerra in Ucraina e le sue conseguenze, nonché le sfide internazionali come l'approvvigionamento energetico o i cambiamenti climatici, rimarranno probabilmente all'ordine del giorno delle future attività delle delegazioni.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Seduta della Commissione della politica estera del Consiglio nazionale il 17.04.2023.</b></p><p>La commissione propone di prendere atto del rapporto.</p><p> </p><p><b>Informazioni</b></p><p>Florent Tripet, segretario della commissione, </p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione della politica estera (CPE)</a></p>",
  "title": "Attività delle delegazioni permanenti per la cura delle relazioni con i paesi limitrofi. Rapporto annuale"
}