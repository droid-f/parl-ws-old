{
  "id": 20230014,
  "updated": "2023-05-04T10:59:32Z",
  "formattedId": "23.014",
  "initialSituation": "<p><b>Rapporto della Delegazione parlamentare svizzera presso l'Assemblea parlamentare della Francofonia del 31 dicembre 2022</b></p><p>L'APF conduce un lavoro di riflessione sulla difesa della democrazia, dello Stato di diritto e del buon governo nel mondo francofono. Esamina anche mediante un approccio comparativo le sfide politiche e sociali specifiche alle diverse regioni di lingua francese. A sostegno dei processi di democratizzazione, avvia e attua azioni di cooperazione allo sviluppo a favore delle istituzioni parlamentari nei Paesi che ne hanno bisogno.</p><p>L'evento principale dell'APF è la sessione annuale, che si svolge ogni anno nel mese di luglio. Riunendo in seduta plenaria tutti i membri dell'Assemblea, la sessione permette di sentire i più alti rappresentanti dell'OIF, di dedicarsi a un dibattito generale su un tema designato dal Parlamento che ospita la sessione e di adottare pareri e raccomandazioni rivolti ai capi di Stato e di Governo riuniti in occasione dei Vertici della Francofonia.</p><p>La sessione annuale permette inoltre di adottare le risoluzioni precedentemente discusse in seno alle quattro commissioni e alle tre reti parlamentari dell'APF:</p><p>- la Commissione politica (CP);</p><p>- la Commissione dell'educazione, della comunicazione e degli affari culturali (CECAC);</p><p>- la Commissione degli affari parlamentari (CAP);</p><p>- la Commissione della cooperazione e dello sviluppo (CCS);</p><p>- la Rete parlamentare di lotta contro le pandemie;</p><p>- la Rete delle donne parlamentari;</p><p>- la Rete dei giovani parlamentari.</p><p> </p><p>Le quattro commissioni dell'APF organizzano le loro sedute due volte all'anno, generalmente tra le sessioni annuali e a margine delle stesse. Nell'ambito dei loro lavori esaminano rapporti e progetti di risoluzione preparati dalle delegazioni nazionali in relazione a questioni di ordine politico, economico, sociale e culturale che interessano il mondo francofono nel suo insieme.</p><p>I parlamentari membri dell'APF provengono da tutto il mondo e si riuniscono quindi anche in assemblee regionali allo scopo di affrontare problematiche più specifiche alle loro rispettive aree. Le regioni rappresentate sono quattro: Africa, America, Asia-Pacifico ed Europa.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Seduta della Commissione della politica estera del Consiglio nazionale il 17.04.2023.</b></p><p>La commissione propone di prendere atto del rapporto.</p><p> </p><p><b>Informazioni</b></p><p>Florent Tripet, segretario della commissione, </p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione della politica estera (CPE)</a></p>",
  "title": "Delegazione presso l'Assemblea parlamentare della Francofonia. Rapporto"
}