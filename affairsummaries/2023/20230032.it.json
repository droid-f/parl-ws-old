{
  "id": 20230032,
  "updated": "2023-05-30T19:52:31Z",
  "description": "Messaggio del 22 febbraio 2023 concernente il limite di spesa 2024-2027 per le strade nazionali, la Fase di potenziamento 2023, il credito d’impegno e la modifica del decreto federale concernente la rete delle strade nazionali",
  "formattedId": "23.032",
  "initialSituation": "<p><b>Comunicato stampa del Consiglio federale del 22.02.2023</b></p><p><b>Sviluppo della rete stradale nazionale: varato il messaggio del Consiglio federale</b></p><p><b>Entro il 2030 sono previsti progetti di ampliamento infrastrutturale per circa 11,6 miliardi di franchi, con i quali il Governo intende migliorare la viabilità sulla rete delle strade nazionali. Nella seduta del 22 febbraio 2023 è stato adottato il messaggio all'attenzione del Parlamento. Il documento contempla anche un limite di spesa di circa 8,8 miliardi per manutenzione, esercizio e sistemazione della rete esistente a copertura del periodo 2024-2027: l'obiettivo è incrementare ulteriormente disponibilità e sicurezza viaria nonché contribuire a migliorare la sostenibilità del traffico stradale. L'entità del finanziamento consentirà inoltre gli investimenti necessari per la conservazione di gallerie, ponti e pavimentazioni.</b></p><p>Le strade nazionali sono un pilastro del sistema dei trasporti elvetico: decongestionando la rete viaria secondaria di Cantoni, città e Comuni, creano infatti gli spazi necessari al trasporto pubblico e alla ciclabilità, oltre ad aumentare la sicurezza stradale.</p><p>Secondo le previsioni della Confederazione, in assenza di adeguate contromisure, entro il 2040 circa 450 chilometri di strade, pari a un 20 per cento della rete primaria, saranno regolarmente congestionati. Su quasi 170 chilometri si verificheranno ingorghi o rallentamenti da due a quattro ore al giorno, in particolare nelle aree di grandi città e agglomerati urbani. Il rimedio più immediato alle incombenti criticità consiste in un utilizzo più efficiente della disponibilità infrastrutturale esistente. Concretamente, oltre a ottimizzazioni multimodali integrate, si tratta di incrementare il numero degli impianti di regolazione dinamica dei limiti di velocità e segnalazione pericoli, dei sistemi contagocce agli svincoli e delle corsie dinamiche locali. Rientrano in suddetta strategia anche interventi di tipo normativo, con adeguamenti già apportati al codice stradale, come per esempio la possibilità di superare a destra veicoli incolonnati o il principio di immissione \"a cerniera\" nei restringimenti di carreggiata. O ancora, l'opportunità di sfruttare in tempi brevi le potenzialità della guida autonoma, grazie alla revisione della legge sulla circolazione stradale. Nonostante questi provvedimenti, per assicurare l'efficienza della rete stradale primaria sono necessari potenziamenti di capacità mirati sui tratti più congestionati. A tal fine il Consiglio federale ha messo a punto il Programma di sviluppo strategico delle strade nazionali (PROSTRA), aggiornato periodicamente e presentato al Parlamento di norma ogni quattro anni.</p><p>Il Governo chiede ora alle Camere federali lo stanziamento del limite di spesa per le attività di esercizio e manutenzione e il credito d'impegno per i progetti della Fase di potenziamento 2023.</p><p> </p><p>Progetti di decongestionamento di città e agglomerati urbani</p><p>In data 22 febbraio 2023 il Consiglio federale ha varato il PROSTRA aggiornato, sottoponendolo al Parlamento. Il Programma contiene progetti per un volume d'investimento complessivo pari a 34,147 miliardi di franchi, cifra che comprende opere del valore di 5,8 miliardi già ufficialmente approvate dall'Assemblea federale nell'edizione precedente del PROSTRA. Nell'Orizzonte realizzativo 2030 si prevede l'avvio di progetti per un totale di circa 11,6 miliardi di franchi; tali interventi interessano principalmente gli agglomerati urbani e intendono risolvere problemi dove l'urgenza è maggiore, contribuendo al contempo in maniera significativa alla riqualificazione delle località residenziali.</p><p> </p><p>Fase di potenziamento 2023</p><p>I progetti di ampliamento più urgenti e più avanzati vengono assegnati a una determinata fase di potenziamento. Il Governo chiede all'Assemblea federale di attribuire alla Fase 2023 e approvare in via definitiva cinque interventi dell'Orizzonte 2030, che diverranno cantierabili presumibilmente nei prossimi quattro anni, per un valore complessivo intorno a 4 miliardi di franchi:</p><p>- A1 Wankdorf BE - Schönbühl BE</p><p>- A1 Schönbühl BE - Kirchberg BE</p><p>- A1 Rosenbergtunnel a San Gallo</p><p>- A2 Rheintunnel a Basilea</p><p>- A4 Fäsenstaubtunnel a Sciaffusa.</p><p>Per la loro realizzazione, il credito d'impegno al vaglio del Parlamento è di 4,002 miliardi di franchi lordi (prezzi aggiornati al 2020, IVA e rincaro esclusi). A questi si aggiungono 52 milioni per lo scambio di tracciato fra ferrovia e autostrada della Glattal, in coordinamento con la realizzazione della galleria ferroviaria di Brütten, e 300 milioni per la stesura degli altri progetti di ampliamento.</p><p> </p><p>Valorizzazione della rete esistente - Limite di spesa</p><p>Per garantire un'infrastruttura autostradale efficiente è necessario investire costantemente nelle attività di esercizio, manutenzione e sistemazione. Occorre per esempio armonizzare e ammodernare l'impiantistica di esercizio e sicurezza, realizzare sistemi di gestione del traffico, centri di controllo e aree di stazionamento per i mezzi pesanti. Si deve inoltre assicurare il servizio invernale, effettuare la manutenzione di scarpate e spartitraffico, ripulire le condotte di drenaggio e le aree di sosta. Non da ultimo, i fondi sono destinati anche a misure di sicurezza stradale e tutela ambientale. Il fabbisogno finanziario che ne consegue ammonta a circa 2,2 miliardi all'anno, per un totale di 8,8 miliardi nel quadriennio 2024-2027. La parte del leone, ovvero la metà, intorno a 1,1 miliardi annui, spetta alla manutenzione vera e propria di strade e dotazioni impiantistiche, mentre l'aggiornamento a disposizioni di legge, norme e direttive vigenti richiede integrazioni strutturali alle opere esistenti (sistemazione, intesa come adeguamento tecnologicoprescrittivo) per un ammontare pari a circa 570 milioni all'anno. I restanti 450 milioni sono destinati alla manutenzione ordinaria.</p><p> </p><p>Razionalizzazione dei progetti di completamento della rete</p><p>Il progetto di rete autostradale svizzera fu stabilito nel 1960, con il decreto federale concernente la rete delle strade nazionali. Rispetto a quel disegno iniziale mancano oggi ormai poco meno di 40 chilometri, seppure dalla progettazione originaria i requisiti relativi a tracciato e configurazione siano fortemente cambiati. All'epoca, per esempio, si prevedeva il ricongiungimento di N1 e N3 al centro della città di Zurigo con la cosiddetta \"ipsilon\", idea ormai anacronistica, motivo per lo stralcio dal decreto.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 febbraio 2023 concernente il limite di spesa 2024-2027 per le strade nazionali, la Fase di potenziamento 2023, il credito d’impegno e la modifica del decreto federale concernente la rete delle strade nazionali"
    },
    {
      "number": 1,
      "resolutions": [
        {
          "council": 1,
          "date": "2023-05-30T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale che approva il limite di spesa per l’esercizio, la manutenzione e la sistemazione intesa come interventi di adeguamento delle strade nazionali per il periodo 2024–2027"
    },
    {
      "number": 2,
      "resolutions": [
        {
          "council": 1,
          "date": "2023-05-30T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale sulla Fase di potenziamento 2023 delle strade nazionali"
    },
    {
      "number": 3,
      "resolutions": [
        {
          "council": 1,
          "date": "2023-05-30T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale che stanzia un credito d’impegno per la Fase di potenziamento 2023 delle strade nazionali e la pianificazione di progetti non ancora approvati"
    },
    {
      "number": 4,
      "resolutions": [
        {
          "council": 1,
          "date": "2023-05-30T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale concernente la rete delle strade nazionali (Decreto sulla rete stradale)"
    }
  ],
  "proceedings": "<p><b>Comunicato stampa della commissione dei trasporti e delle telecomunicazioni del Consiglio nazionale del 21.03.2023</b></p><p>Il primo progetto riguarda il Programma di sviluppo strategico delle strade nazionali (PROSTRA) e prevede un investimento di 11,6 miliardi di franchi. Oltre che per finanziare misure di manutenzione, approvate all'unanimità dalla Commissione, il Consiglio federale propone nel suo messaggio di utilizzare questo importo per realizzare interventi di potenziamento mirati, finalizzati a limitare - e con il tempo eliminare del tutto - sia il congestionamento sia il trasferimento del traffico motorizzato sulle strade cantonali e comunali. La Commissione è entrata in materia sul progetto senza voti contrari (limite di spesa 2024-2027 per le strade nazionali, fase di potenziamento 2023 per le strade nazionali, credito d'impegno e modifica del decreto federale concernente la rete stradale nazionale [<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230032\">23.032</a>]). Due minoranze propongono di rinviare al Consiglio federale i decreti riguardanti la prossima fase di potenziamento. La prima minoranza chiede che questi vengano rielaborati alla luce degli obiettivi della Confederazione in materia di politica ambientale, climatica ed energetica, mentre la seconda vorrebbe che venisse presentato un progetto che non contempli un potenziamento significativo delle capacità stradali, ma consenta invece di raggiungere gli obiettivi prefissi sfruttando principalmente le capacità esistenti in modo più intelligente ed efficiente.</p><p> </p><p><b>Comunicato stampa della commissione dei trasporti e delle telecomunicazioni del Consiglio nazionale del 18.04.2023</b></p><p>La Fase di potenziamento 2023 del Programma di sviluppo strategico delle strade nazionali (PROSTRA) proposta dal Consiglio federale è stata approvata con 14 voti contro 10 e 1 astensione nonostante sia stata oggetto di discussione in seno alla Commissione dei trasporti e delle telecomunicazioni. Per contro, le misure decise nell'ambito del programma Traffico d'agglomerato hanno riscosso un ampio consenso.</p><p>Dopo aver deciso all'unanimità di entrare in materia sull'oggetto durante la sua ultima seduta, la Commissione dei trasporti e delle telecomunicazioni del Consiglio nazionale (CTT-N) ha ora iniziato la deliberazione di dettaglio dei programmi di potenziamento e di manutenzione concernenti le strade nazionali e il traffico d'agglomerato. In primo luogo ha esaminato nel dettaglio l'oggetto riguardante le strade nazionali (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230032\">23.032</a>). Mentre il limite di spesa (8,787 mia. fr.) per i lavori di esercizio e manutenzione ha riscosso ampi consensi, la Fase di potenziamento 2023 delle strade nazionali è stata oggetto di pareri contrastanti. La maggioranza della Commissione approva i diversi progetti per un importo di 4,354 miliardi di franchi (Wankdorf-Schönbühl, Schönbühl-Kirchberg, terza canna della galleria del Rosenberg incluso raccordo con la stazione merci, galleria sotto il Reno di Basilea e seconda canna della galleria di Fäsenstaub). Ritiene che le strade nazionali forniscano un importante contributo al sistema dei trasporti svizzero e segnala che, in assenza di ampliamenti, nel 2040 vi saranno congestioni ricorrenti dovute a livelli di capacità insufficienti sul 20 per cento circa della rete delle strade nazionali.</p><p>Con 14 voti contro 11 la CTT-N chiede inoltre di anticipare nella Fase di potenziamento 2023 i due progetti riguardanti l'ampiamento Le Vengeron-Coppet-Nyon, per un totale di 911 milioni di franchi, che il Consiglio federale prevede di attribuire all'Orizzonte realizzativo 2030. La maggioranza sottolinea che questi progetti devono essere considerati prioritari, poiché la necessità di intervenire su questo tratto della rete di strade nazionali è elevata. Diverse minoranze respingono sia questi due progetti che quelli richiesti dall'Esecutivo, poiché riguardano importanti interventi di potenziamento della capacità in contrasto con gli obiettivi climatici della Svizzera e con l'obiettivo di aumentare la quota modale dei trasporti pubblici. Altre minoranze chiedono di limitare la portata di alcuni progetti o ridurre determinati tratti stradali nonché di adeguare il decreto sulla rete stradale. Nella votazione sul complesso la Commissione ha adottato i quattro decreti federali.</p><p> </p><p><b>Informazioni</b></p><p>Iris Hollinger, segretaria della commissione, </p><p>058 322 94 61,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Limite di spesa 2024-2027 per le strade nazionali, la Fase di potenziamento 2023, il credito d'impegno e la modifica del decreto federale concernente la rete stradale nazionale"
}