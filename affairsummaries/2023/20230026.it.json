{
  "id": 20230026,
  "updated": "2023-06-14T13:48:06Z",
  "description": "Messaggio del 15 febbraio 2023 concernente la modifica della legge sull’assicurazione contro la disoccupazione (Indennità per lavoro ridotto destinata ai formatori)",
  "formattedId": "23.026",
  "initialSituation": "<p><b>Comunicato stampa del Consiglio federale del 15.02.2023</b></p><p><b>Più sostegno ai formatori</b></p><p><b>Il 15 febbraio 2023 il Consiglio federale ha adottato il progetto di modifica della legge sull'assicurazione contro la disoccupazione (LADI), il quale prevede di introdurre una nuova disposizione che consenta ai formatori che percepiscono un'indennità per lavoro ridotto (ILR) di continuare a formare e seguire gli apprendisti.</b></p><p>Con l'ILR l'assicurazione contro la disoccupazione offre ai datori di lavoro un'alternativa ai licenziamenti in periodi di difficoltà economica. I lavoratori il cui tempo normale di lavoro è ridotto o il cui lavoro è integralmente sospeso possono effettivamente chiedere queste indennità per preservare il proprio posto di lavoro. Per le aziende di tirocinio, formare gli apprendisti in tempi di difficoltà economica può essere una sfida. Infatti, quando i formatori sono assenti a causa del lavoro ridotto, gli apprendisti rischiano di non essere più seguiti in maniera adeguata.</p><p>Per assicurare la qualità della formazione professionale di base, il Consiglio federale propone una modifica della LADI. La nuova disposizione intende consentire ai formatori che percepiscono un'indennità per lavoro ridotto di continuare a formare e seguire gli apprendisti se la loro formazione non può essere garantita in altro modo.</p><p>La modifica è necessaria per attuare la mozione Bühler 16.3884, adottata dal Parlamento nel giugno 2019. Il progetto di legge e il relativo messaggio saranno trasmessi al Parlamento.</p><p>Va notato che durante la crisi sanitaria la legge e l'ordinanza COVID-19 assicurazione contro la disoccupazione avevano già previsto una regolamentazione simile per garantire il mantenimento di una formazione professionale di base di qualità. La regolamentazione in questione ha tuttavia effetto fino alla fine del 2023. Con la modifica proposta, nel 2024 l'assicurazione contro la disoccupazione dovrebbe quindi disporre di una nuova regolamentazione per le aziende di tirocinio colpite dal lavoro ridotto.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 15 febbraio 2023 concernente la modifica della legge sull’assicurazione contro la disoccupazione (Indennità per lavoro ridotto destinata ai formatori)"
    },
    {
      "number": 1,
      "resolutions": [
        {
          "council": 2,
          "date": "2023-06-14T00:00:00Z",
          "text": "Decisione secondo il disegno (progetto)"
        }
      ],
      "text": "Legge federale sull’assicurazione obbligatoria contro la disoccupazione e l’indennità per insolvenza (Legge sull’assicurazione contro la disoccupazione, LADI) (Indennità per lavoro ridotto destinata ai formatori)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 14.06.2023</b></p><p><b>Apprendisti, istruzione anche in caso di crisi</b></p><p><b>I formatori che percepiscono un'indennità per lavoro ridotto (ILR) devono poter continuare ad istruire e seguire i propri apprendisti. È quanto prevede una modifica della Legge sull'assicurazione contro la disoccupazione (LADI) approvato oggi dal Consiglio degli Stati. Il dossier va al Nazionale.</b></p><p>Grazie all'ILR, l'assicurazione contro la disoccupazione (AD) permette ai datori di lavoro di mantenere i propri collaboratori anche quando l'azienda si trova in difficoltà economiche. Per le imprese di tirocinio però, formare gli apprendisti in un periodo di crisi può essere una sfida: quando i formatori sono assenti a causa del lavoro ridotto, i tirocinanti rischiano infatti di non essere più seguiti con le dovute attenzioni.</p><p>Per assicurare la qualità della formazione professionale di base, il Consiglio federale ha dunque proposto una modifica della LADI. La nuova disposizione intende consentire ai formatori che percepiscono un'ILR di continuare a istruire e seguire i giovani qualora la loro formazione non possa essere garantita in altro modo.</p><p>Durante la pandemia, la legge e l'ordinanza Covid-19 avevano già previsto una simile regolamentazione dell'assicurazione contro la disoccupazione per garantire il mantenimento di una formazione professionale di base qualitativa.</p><p>La regolamentazione in questione ha tuttavia effetto fino alla fine del 2023. Con la modifica appena proposta, nel 2024 l'AD dovrà quindi disporre di una nuova disposizione per le aziende di tirocinio colpite dal personale in lavoro ridotto.</p><p> </p><p><b>Informazioni</b></p><p>Boris Burri, segretario della commissione,</p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Legge sull’assicurazione contro la disoccupazione (LADI). Modifica (Indennità per lavoro ridotto destinata ai formatori)"
}