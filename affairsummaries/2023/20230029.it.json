{
  "id": 20230029,
  "updated": "2023-06-21T09:21:10Z",
  "description": "Messaggio del 22 febbraio 2023 concernente la modifica della legge federale sulla politica regionale",
  "formattedId": "23.029",
  "initialSituation": "<p><b>Comunicato stampa del Consiglio federale del 22.02.2023</b></p><p><b>Nuova politica regionale: il Consiglio federale vuole cofinanziare i piccoli progetti infrastrutturali</b></p><p><b>Nel quadro della Nuova politica regionale (NPR) alcuni piccoli progetti infrastrutturali potranno essere finanziati mediante contributi a fondo perso. Verranno selezionati i progetti in grado di generare impulsi positivi per lo sviluppo economico delle aree rurali e delle regioni montane. Il 22 febbraio 2023 il Consiglio federale ha preso visione dei risultati della consultazione e trasmesso al Parlamento il disegno di legge federale con relativo messaggio.</b></p><p>Le infrastrutture di sviluppo che creano valore aggiunto in una regione rivestono un'importanza centrale ai fini dello sviluppo economico delle aree rurali e delle regioni montane. Il finanziamento di questi progetti infrastrutturali è pertanto un elemento cardine della Nuova politica regionale (NPR), che sostiene le aree rurali, le regioni montane e le regioni di frontiera nel loro sviluppo economico. Da un'indagine ad ampio raggio è emerso che gli attuali strumenti di promozione degli investimenti sono validi: per questo motivo è opportuno mantenerli per la maggior parte dei progetti di investimento, ricorrendo ai mutui come è stato fatto finora.</p><p>L'esperienza ha però anche mostrato che i mutui non sono uno strumento adeguato a sostenere i piccoli progetti infrastrutturali, perché questi ultimi per i loro gestori non generano direttamente flusso di cassa oppure lo fanno soltanto in misura marginale. Tuttavia, per l'economia di una regione le piccole infrastrutture possono essere importanti, se sul piano commerciale avvantaggiano anche altri attori economici. Con la modifica della legge, questi piccoli progetti infrastrutturali potranno beneficiare, seppure in misura limitata, anche di contributi a fondo perso in tutto il perimetro della NPR.</p><p>La partecipazione della Confederazione ai contributi a fondo perso ammonta a un massimo di 50 000 franchi a progetto: limitando l'importo ci si assicura che il contributo venga destinato unicamente ai piccoli progetti. Per i progetti più importanti vanno utilizzati altri canali di finanziamento, ricorrendo al settore privato, alla perequazione finanziaria o eventualmente ai mutui NPR. Sono esclusi anche i cosiddetti progetti infrastrutturali di base.</p><p>Dal 2020, nel quadro delle misure pilota NPR per le regioni montane, questo approccio viene testato con successo in 16 Cantoni. Grazie ai finanziamenti della Confederazione - per un massimo di 50 000 franchi a progetto - a cui si aggiungono i contributi cantonali, questa misura pilota NPR è riuscita a mobilitare degli operatori che in precedenza, per mancanza di un sostegno iniziale, non potevano realizzare le loro idee rilevanti al sviluppo economico.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 febbraio 2023 concernente la modifica della legge federale sulla politica regionale"
    },
    {
      "number": 1,
      "resolutions": [
        {
          "council": 1,
          "date": "2023-06-12T00:00:00Z",
          "text": "Decisione secondo il disegno (progetto)"
        }
      ],
      "text": "Legge federale sulla politica regionale"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 12.06.2023</b></p><p><b>Politica regionale, contributi fondo perso per piccoli progetti</b></p><p><b>In futuro piccoli progetti infrastrutturali potrebbero essere finanziati da Berna con contributi a fondo perso. Lo prevede la nuova Legge federale sulla politica regionale approvata oggi dal Consiglio nazionale con 123 voti contro 62.</b></p><p>Lo scopo è generare impulsi positivi per lo sviluppo economico delle regioni rurali o di montagna. Il finanziamento di questi progetti infrastrutturali è un elemento della Nuova politica regionale (NPR). Attualmente i progetti vengono finanziai tramite mutui, uno strumento ritenuto valido, ma non adeguato per i piccoli progetti infrastrutturali.</p><p>Questi ultimi non generano infatti direttamente flusso di cassa oppure lo fanno soltanto in misura marginale. Tuttavia, per l'economia di una regione anche i piccoli investimenti possono essere importanti, se sul piano commerciale avvantaggiano anche altri attori economici. Con la modifica della legge, questi piccoli progetti infrastrutturali potranno beneficiare, seppure in misura limitata, anche di contributi a fondo perso.</p><p>La partecipazione della Confederazione ai contributi a fondo perso ammonterà ad un massimo di 50'000 franchi a progetto. Per i progetti più importanti vanno utilizzati altri canali di finanziamento, ricorrendo al settore privato, alla perequazione finanziaria o eventualmente ai mutui NPR. Da notare che questo approccio è stato testato \"con successo\" in 16 Cantoni dall'anno 2020. </p><p>Durante il dibattito, UDC e PLR hanno espresso il loro scetticismo sul progetto. Dal loro punto di vista occorre lasciare maggiore spazio all'imprenditorialità privata. Per Olivier Feller (PLR/VD) gli strumenti attuali sono sufficienti senza che sia necessario prevedere contributi a fondo perso.</p><p>La sinistra da parte sua avrebbe voluto che Berna finanziasse unicamente i progetti \"sostenibili e rispettosi del clima e dell'ambiente\". Al voto, la proposta di non entrata in materia della destra e l'emendamento rosso-verde sono stati bocciati (rispettivamente con 121 voti a 61 e 98 voti a 86).</p><p> </p><p><b>Comunicato stampa della commissione dell'economia e dei tributi</b> <b>del Consiglio degli Stati del 20.06.2023</b></p><p>Al pari del Consiglio nazionale, la Commissione propone all'unanimità di accogliere senza modifiche il progetto di revisione della legge sulla politica regionale (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230029\">23.029</a>). Questa revisione prevede il finanziamento di piccoli progetti infrastrutturali anche mediante contributi a fondo perso. Secondo la Commissione, l'esperienza dimostra che i mutui previsti dalla legislazione vigente non sono uno strumento adeguato per sostenere i piccoli progetti infrastrutturali, che generano pochi o nessun flusso di cassa per i loro gestori. Tuttavia queste piccole infrastrutture risultano vantaggiose per l'economia di una regione quando possono essere utilizzate a fini commerciali da altri attori economici. La Commissione osserva inoltre che si tratta di importi modesti, poiché la quota federale dei contributi a fondo perso non supererà i 50 000 franchi per progetto. La revisione della legge sarà trattata dal Consiglio degli Stati durante la sessione autunnale. </p><p> </p><p><b>Informazioni</b></p><p>Katrin Marti, segretaria della commissione, </p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Legge federale sulla politica regionale. Modifica"
}