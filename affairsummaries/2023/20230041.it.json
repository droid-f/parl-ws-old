{
  "id": 20230041,
  "updated": "2022-10-18T15:40:03Z",
  "formattedId": "23.041",
  "initialSituation": "<p><b>Comunicato stampa del Consiglio federale del 15.02.2023</b></p><p><b>La Confederazione chiude il 2022 con un deficit di 4,3 miliardi</b></p><p><b>Minori entrate ed elevate uscite straordinarie legate alla pandemia da coronavirus hanno causato nel bilancio della Confederazione un deficit di finanziamento di 4,3 miliardi di franchi. Per la prima volta dal 2005 anche il bilancio ordinario della Confederazione ha chiuso con un deficit più elevato di quello ammesso dalla situazione congiunturale. Il deficit strutturale ammonta a quasi 1,6 miliardi di franchi. Il Consiglio federale è stato informato di questo risultato provvisorio in occasione della seduta del 15 febbraio 2023. Al contempo, ha concretizzato le misure correttive per il preventivo 2024 e preso decisioni di principio relative alle correzioni del bilancio negli anni del piano finanziario. </b></p><p>Il conto di finanziamento della Confederazione ha chiuso il 2022 con un nuovo consistente deficit di 4,3 miliardi di franchi. Circa metà del deficit proviene dal bilancio ordinario e metà dal bilancio straordinario. Il deficit di circa 1,9 miliardi di franchi nel bilancio ordinario è riconducibile a entrate più basse del previsto. Soprattutto le entrate derivanti dall'imposta preventiva sono state nettamente inferiori a quelle preventivate. L'evoluzione congiunturale avrebbe ammesso un deficit di 0,3 miliardi di franchi. Di conseguenza, gran parte di esso è di natura strutturale (-1,6 mia.).</p><p> </p><p>Bilancio ordinario</p><p>Le entrate ordinarie sono aumentate dell'1 per cento rispetto all'anno precedente, ma sono comunque rimaste di 1,8 miliardi al di sotto del valore preventivato (-2,3 %). Queste minori entrate sono ascrivibili principalmente all'imposta preventiva (-3,2 mia.). Al contempo, le due principali fonti di introiti della Confederazione hanno registrato uno sviluppo positivo rispetto all'anno precedente. Da un lato, le entrate provenienti dall'imposta sul valore aggiunto hanno mostrato un andamento simile a quello della crescita economica nominale (+1,1 mia. o +4,8 %). Dall'altro, il gettito dell'imposta federale diretta è stato nettamente superiore alle attese (+0,9 mia. o +3,7 %). Questo risultato è imputabile soprattutto all'imposta sull'utile (+0,9 mia. o +7,1 %), mentre le entrate derivanti dall'imposta sul reddito sono rimaste praticamente invariate. </p><p>Le uscite ordinarie sono state al di sotto del valore di preventivo per quasi 0,6 miliardi di franchi (-0,7 %), registrando un incremento dell'1,6 per cento rispetto all'anno precedente. I maggiori crediti aggiuntivi sono stati richiesti per il settore della migrazione (340 mio.), le centrali elettriche di riserva (192 mio.), gli interessi passivi (135 mio.) e il traffico regionale viaggiatori (97 mio.). </p><p>Il deficit strutturale è addebitato al cosiddetto \"conto di compensazione\". Poiché quest'ultimo presenta un saldo positivo, la regola sanzionatoria del freno all'indebitamento, secondo cui un disavanzo deve essere compensato negli anni successivi con riduzioni delle uscite, non viene applicata. </p><p> </p><p>Bilancio straordinario </p><p>L'anno precedente nel bilancio straordinario si sono registrate uscite di 4,0 miliardi di franchi destinate alle misure per attenuare le conseguenze della pandemia da coronavirus (3,3 mia.) e alle persone in cerca di protezione provenienti dall'Ucraina (0,7 mia.), a fronte di entrate pari a 1,6 miliardi di franchi. Queste sono state realizzate principalmente grazie alla distribuzione dell'utile conseguito dalla BNS nell'esercizio 2021 (2,0 mia., di cui 1,3 mia. a titolo straordinario). </p><p> </p><p>Situazione politico-finanziaria </p><p>Nella seduta del 15 febbraio 2023 il Consiglio federale ha effettuato, come di consueto, anche una valutazione della situazione politico-finanziaria. In questa occasione ha adottato ulteriori decisioni volte a correggere il preventivo 2024. Per il 2024 le cifre di bilancio aggiornate a fine gennaio indicano un deficit strutturale di 2,0 miliardi di franchi. Il motivo principale risiede in nuove uscite supplementari per le quali non è stato assicurato alcun controfinanziamento. Il 25 gennaio 2023 il Consiglio federale aveva già deciso una serie di misure intese a sgravare il bilancio di quasi 1,6 miliardi di franchi nel prossimo anno rispetto all'attuale piano finanziario. Le misure consistono, in primo luogo, nel ridurre la forte crescita delle uscite per l'esercito, pianificata precedentemente, nel rinunciare alla preventivazione del contributo obbligatorio per il programma Orizzonte Europa e nell'introdurre un'imposta sugli autoveicoli per i veicoli elettrici. Inoltre, le uscite nel settore della migrazione destinate alle persone in cerca di protezione provenienti dall'Ucraina dovranno essere iscritte nel bilancio straordinario anche nel 2024. In questo modo il Consiglio federale ha creato le basi per un preventivo 2024 perlopiù conforme alle direttive del freno all'indebitamento. L'Esecutivo ha stabilito in data odierna che il deficit di finanziamento restante pari a quasi mezzo miliardo dovrà essere appianato con tagli lineari del 2 per cento delle uscite che presentano un debole grado di vincolo, ivi comprese le uscite per il personale. Ha inoltre deciso di rinunciare negli anni di piano finanziario ai mezzi supplementari, pari a 6 milioni di franchi, chiesti dal Parlamento per promuovere lo smercio dei vini. Nonostante queste misure di correzione, nel 2024 le uscite ordinarie della Confederazione aumenteranno complessivamente di circa il 3 per cento. </p><p>Anche se la maggior parte di queste misure continuerà a essere efficace negli anni successivi al 2024, i deficit strutturali rimarranno comunque elevati dopo il 2025. Per questo motivo il Consiglio federale ha deciso che, da un lato, le uscite scarsamente vincolate, pari a circa un terzo delle uscite complessive, dovranno essere ridotte del 2 per cento (ca. 500 mio.) anche negli anni di piano finanziario. Dall'altro, anche le uscite fortemente vincolate dovranno contribuire alla correzione del piano finanziario. Nei settori caratterizzati da uscite con un forte grado di vincolo il Consiglio federale si è prefissato di sgravare di 600 milioni all'anno, fino a un massimo di 1 miliardo, i piani finanziari dal 2025. A questo scopo intende approfondire ulteriormente diverse misure nelle prossime settimane. Ad esempio, una parte del patrimonio dell'assicurazione contro la disoccupazione, che durante la crisi pandemica è stato costituito anche con il contributo della Confederazione, dovrà essere destinata a quest'ultima. Tale misura può essere attuata senza riduzioni delle prestazioni. Anche il conferimento della Confederazione nel Fondo per l'infrastruttura ferroviaria potrebbe essere ridotto e, poiché le riserve del Fondo sono molto alte, i tagli non pregiudicherebbero l'ampliamento o l'esercizio dell'infrastruttura ferroviaria. Inoltre, il Consiglio federale intende verificare se controfinanziare una parte del progetto elaborato dal Parlamento concernente la custodia di bambini complementare alla famiglia con una riduzione della quota dei Cantoni sulle entrate dell'imposta federale diretta, visto che la custodia di bambini complementare alla famiglia è di competenza dei Cantoni. Le uscite più consistenti della Confederazione sono quelle per l'AVS. Per questo motivo si dovranno esaminare misure anche in questo settore. La priorità è data agli adeguamenti per l'eliminazione dell'attuale disparità di trattamento tra vedove e vedovi, che secondo una sentenza della Corte europea dei diritti dell'uomo è in ogni caso necessaria. </p><p>I tempi per l'attuazione delle misure proposte sono estremamente stretti. Il Consiglio federale ha incaricato i dipartimenti di effettuare i necessari accertamenti entro il mese di marzo. Il pacchetto globale volto a sgravare il bilancio è equilibrato: con i tagli lineari tutti i settori di compiti forniranno il proprio contributo, e anche sul fronte delle entrate è previsto uno sgravio. Tuttavia, è probabile che negli anni di piano finanziario queste misure non saranno sufficienti per rispettare le direttive del freno all'indebitamento. È quindi ancora necessaria una grande disciplina nella politica della spesa pubblica. </p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione delle finanze del Consiglio nazionale del 20.01.2023</b></p><p>In presenza della nuova responsabile del Dipartimento federale delle finanze, la Commissione delle finanze del Consiglio nazionale (CdF-N) ha tenuto una prima discussione sul preventivo 2024 e sul piano finanziario 2025-2027. Per rispettare le direttive del freno all'indebitamento, rimane necessario correggere deficit strutturali dell'ordine di miliardi di franchi. Oltre al preventivo, la CdF-N ha trattato il progetto del Consiglio federale relativo al programma \"Nuovi sistemi di produzione\" (NEPRO) di swisstopo, raccomandandone all'unanimità l'approvazione al Consiglio nazionale. La Commissione delle finanze si è inoltre occupata di altri progetti importanti per la politica finanziaria (custodia di bambini complementare alla famiglia, sgombero del deposito di munizioni di Mitholz, aumento delle deduzioni per i premi assicurativi, finanziamento del regime ambientale internazionale), per i quali ha redatto corapporti indirizzati alle commissioni tematiche responsabili dei dossier.</p><p> </p><p>Preventivo 2024 conforme al freno all'indebitamento</p><p>Sulla base di un aggiornamento delle prospettive di politica finanziaria dopo la sessione invernale 2022, redatto dall'Amministrazione federale delle finanze su suo mandato, la CdF-N ha tenuto una prima discussione con la responsabile del DFF sul preventivo 2024 e sul piano finanziario 2025-2027. Le cifre presentate alla Commissione sono in parte ancora provvisorie, in particolare perché non sono ancora disponibili le stime aggiornate delle entrate. Tuttavia tali cifre parlano chiaro: rimangono molto elevate sia la necessità di apportare correzioni per rispettare le direttive del freno all'indebitamento sia l'insicurezza in merito alle prospettive di politica finanziaria. Spetta ora al Consiglio federale esprimere, nelle prossime settimane, il proprio punto di vista sugli eventuali correttivi al preventivo e al piano finanziario. La Commissione delle finanze proseguirà la discussione nella seconda metà di febbraio, quando il Consiglio federale avrà emanato le sue direttive sull'allestimento del preventivo 2024.</p><p><b> </b></p><p><b>Informazioni</b></p><p>Florent Strobel, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Preventivo 2024 con piano integrato dei compiti e delle finanze 2025-2027"
}