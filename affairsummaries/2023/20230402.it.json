{
  "id": 20230402,
  "updated": "2023-02-09T10:31:23Z",
  "formattedId": "23.402",
  "initialSituation": "<p>La legge federale sul materiale bellico deve essere modificata in modo tale che in caso di forniture a Stati che si riconoscono nei nostri stessi valori e che dispongono di un regime di controllo delle esportazioni simile al nostro (elenco di Paesi dell'allegato 2 OMB) la dichiarazione di non riesportazione sia limitata a 5 anni se il Paese di destinazione si impegna, in detta dichiarazione, a trasferire il materiale bellico dopo tale scadenza soltanto alle seguenti condizioni:</p><p>- il Paese di destinazione non è coinvolto in un conflitto armato interno o internazionale. La presente restrizione non si applica ai casi in cui un Paese di destinazione si avvale del suo diritto di autodifesa conformemente al diritto internazionale;</p><p>- il Paese di destinazione non viola in maniera grave i diritti umani;</p><p>- Non vi è alcun rischio che il materiale bellico venga impiegato contro la popolazione civile. </p><p>Le dichiarazioni di non riesportazione che sono state firmate più di cinque anni prima dell'entrata in vigore della presente modifica di legge dai Paesi di cui all'allegato 2 dell'ordinanza sul materiale bellico vengono dichiarate nulle in quanto abrogate dal Consiglio federale.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CPS-CS",
            "id": 21,
            "name": "Commissione della politica di sicurezza CS"
          },
          "date": "2023-02-03T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CPS-CS",
            "id": 21,
            "name": "Commissione della politica di sicurezza CS"
          },
          "date": "2023-02-03T00:00:00Z",
          "text": "È dato seguito"
        },
        {
          "committee": {
            "abbreviation": "CPS-CN",
            "id": 8,
            "name": "Commissione della politica di sicurezza CN"
          },
          "date": "2023-02-21T00:00:00Z",
          "text": "Nessuna adesione"
        }
      ],
      "text": null
    }
  ],
  "proceedings": "<p><b>Comunicato stampa della commissione della politica di sicurezza del Consiglio degli Stati del 03.02.2023</b></p><p><b>La Commissione ha deciso, con 6 voti contro 4 e 2 astensioni, di presentare un'iniziativa parlamentare (</b><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230402\">23.402</a><b>) che chiede di modificare la legge federale sul materiale bellico (LMB) per permettere di limitare a cinque anni la validità delle dichiarazioni di non riesportazione firmate dai Paesi acquirenti di materiale bellico svizzero. Questa limitazione sarebbe tuttavia soggetta a determinate condizioni relative alla situazione nei Paesi destinatari.</b></p><p>Questa disposizione sarebbe tuttavia applicabile soltanto ai Paesi elencati nell'allegato 2 dell'ordinanza sul materiale bellico (OMB). Si tratta fra l'altro della Germania, della Francia, dell'Italia, ma anche del Giappone o degli Stati Uniti. Inoltre i Paesi acquirenti dovrebbero impegnarsi a non riesportare materiale bellico svizzero in Paesi implicati in conflitti armati interni o internazionali e che violano gravemente i diritti dell'uomo o nei quali il materiale bellico in questione rischia di essere utilizzato contro la popolazione civile. Anche le dichiarazioni di non riesportazione firmate oltre cinque anni prima dell'entrata in vigore di questa modifica sarebbero dichiarate nulle.</p><p>La maggioranza della Commissione ritiene che questa modifica permetterebbe di risolvere i problemi sollevati dalle dichiarazioni di non riesportazione. In effetti la Svizzera deve attualmente decidere attivamente se vuole autorizzare o meno un Paese a riesportare materiale bellico svizzero, ciò che può rivelarsi problematico.</p><p>Questo allentamento dovrebbe altresì consentire di rafforzare la competitività dell'industria svizzera degli armamenti. La maggioranza della Commissione ritiene infatti che un regime di riesportazione troppo restrittivo potrebbe dissuadere alcuni Paesi dall'acquistare materiale bellico dalla Svizzera se si impedisce loro di disporne liberamente una volta che non ne hanno più bisogno. Tuttavia, la Svizzera deve mantenere un'importante base tecnologica e industriale in materia di sicurezza (BTIS) se intende continuare a garantire la propria difesa autonomamente. Per la maggioranza della Commissione l'allentamento delle condizioni di riesportazione contribuisce a mantenere una BTIS forte. Per la minoranza questa modifica non è compatibile con la neutralità. Valuta che si tratti principalmente di un sostegno all'industria dell'armamento, nonché di un tentativo di aggirare il divieto di fornire armi all'Ucraina.</p><p> </p><p><b>Comunicato stampa della commissione della politica di sicurezza del Consiglio nazionale del 21.02.2023</b></p><p>Con 16 voti contro 7 e 2 astensioni, la Commissione non ha approvato l'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230402\">23.402</a>, presentata il 3 febbraio 2023 dalla CPS-S. L'iniziativa chiede di limitare a 5 anni la dichiarazione di non riesportazione per Paesi come Francia, Germania, Italia ma anche Stati Uniti e Giappone. La riesportazione dovrebbe essere possibile a condizione che i Paesi di destinazione non siano coinvolti in un conflitto armato e che non vi sia alcun rischio di impiego del materiale bellico contro la popolazione civile. L'iniziativa chiede altresì che sia possibile la riesportazione di materiale bellico verso un Paese coinvolto in un conflitto armato se esso si avvale del diritto di autodifesa in virtù del diritto internazionale pubblico. Le dichiarazioni di non riesportazione firmate oltre cinque anni prima dell'entrata in vigore della modifica di legge verrebbero anch'esse dichiarate nulle. </p><p><b> </b></p><p> </p><p><b>Informazioni</b></p><p>P.-Y. Breuleux, segretario della commissione,</p><p>058 322 92 43,</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Modifica della legge federale sul materiale bellico"
}