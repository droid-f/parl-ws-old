{
  "id": 20230027,
  "updated": "2023-06-16T08:48:31Z",
  "description": "Messaggio del 1. febbraio 2023 concernente la modifica della legge federale sulla previdenza professionale per la vecchiaia, i superstiti e l’invalidità (LPP) (Investimento di fondi di libero passaggio dell'istituto collettore)",
  "formattedId": "23.027",
  "initialSituation": "<p><b>Comunicato stampa del Consiglio federale del 01.02.2023</b></p><p><b>L'istituto collettore deve poter continuare a investire senza interessi i suoi fondi di libero passaggio</b></p><p><b>L'istituto collettore LPP potrà investire a tasso zero una parte dei suoi fondi di libero passaggio presso la Tesoreria federale per altri quattro anni. Nella sua seduta del 1° febbraio 2023, il Consiglio federale ha adottato un messaggio in tal senso e lo ha trasmesso al Parlamento.</b></p><p>Già nel settembre del 2020 il Parlamento aveva autorizzato l'istituto collettore a investire senza interessi, per tre anni, al massimo 10 miliardi di franchi presso la Tesoreria federale, in caso di grado di copertura inferiore al 105 per cento. Il Consiglio federale propone di prorogare questa regolamentazione di ulteriori quattro anni.</p><p>L'istituto collettore LPP è una fondazione gestita dalle parti sociali che, tra le altre cose, ha l'obbligo di accettare i fondi di libero passaggio degli assicurati. Questi fondi provengono da persone che non sono più affiliate a un istituto di previdenza, poiché non hanno instaurato un nuovo rapporto di lavoro.</p><p>L'istituto collettore deve garantire l'importo dei fondi affidatigli, che investe sui mercati finanziari. Attualmente è in grado di farlo grazie ai tassi d'interesse positivi. Tuttavia, considerate le elevate fluttuazioni sui mercati e l'incerta evoluzione dei tassi d'interesse, la possibilità di depositare senza rischi questi fondi presso la Tesoreria federale agevola il compito dell'istituto collettore. Durante la consultazione una netta maggioranza dei partecipanti si è espressa a favore della soluzione proposta.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 1. febbraio 2023 concernente la modifica della legge federale sulla previdenza professionale per la vecchiaia, i superstiti e l’invalidità (LPP) (Investimento di fondi di libero passaggio dell'istituto collettore)"
    },
    {
      "number": 1,
      "resolutions": [
        {
          "council": 2,
          "date": "2023-05-30T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2023-06-05T00:00:00Z",
          "text": "Adesione"
        },
        {
          "council": 2,
          "date": "2023-06-08T00:00:00Z",
          "text": "Adozione della clausola d’urgenza"
        },
        {
          "council": 1,
          "date": "2023-06-14T00:00:00Z",
          "text": "Adozione della clausola d’urgenza"
        },
        {
          "council": 1,
          "date": "2023-06-16T00:00:00Z",
          "text": "Adozione nella votazione finale"
        },
        {
          "council": 2,
          "date": "2023-06-16T00:00:00Z",
          "text": "Adozione nella votazione finale"
        }
      ],
      "text": "Legge federale sulla previdenza professionale per la vecchiaia, i superstiti e l’invalidità (LPP)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 30.05.2023</b></p><p><b>Istituto collettore potrà investire nella Tesoreria federale</b></p><p><b>L'istituto collettore LPP potrà continuare ad investire a tasso zero gli averi di libero passaggio dei disoccupati presso la Tesoreria federale per altri quattro anni. Lo ha stabilito oggi il Consiglio degli Stati seguendo punto per punto un progetto del Consiglio federale. Il dossier va al Nazionale.</b></p><p>Nel settembre 2020 il Parlamento già aveva autorizzato la Fondazione dell'istituto collettore a investire senza interessi, per tre anni, al massimo 10 miliardi di franchi presso la Tesoreria federale, in caso di grado di copertura inferiore al 105%. All'epoca l'istituto collettore aveva grandi difficoltà a garantire gli averi di libero passaggio a causa delle turbolenze sui mercati finanziari legate al Coronavirus e dei tassi d'interesse negativi. Il progetto del governo propone di prorogare questa possibilità altri quattro anni.</p><p>L'Istituto collettore LPP funge da rete di sicurezza del Secondo pilastro su incarico della Confederazione, ma è un ente privato che ha l'obbligo di accettare i fondi di libero passaggio degli assicurati che non hanno più un lavoro e quindi non possono restare affiliati alla cassa pensione. La Fondazione deve garantire l'importo dei fondi affidatigli, che investe sui mercati finanziari.</p><p>Attualmente è in grado di farlo grazie ai tassi d'interesse positivi, stando all'Ufficio federale delle assicurazioni sociali. Viste le fluttuazioni sui mercati e l'evoluzione ancora incerta dei tassi d'interesse, la possibilità di depositare senza rischi questi fondi presso la Tesoreria federale agevola il compito.</p><p> </p><p>Notizia ATS</p><p><b>Dibattito al Consiglio nazionale, 05.06.2023</b></p><p><b>CN: istituto collettore potrà ancora ricorrere a Tesoreria federale</b></p><p><b>L'istituto collettore LPP potrà continuare ad investire a tasso zero gli averi di libero passaggio dei disoccupati presso la Tesoreria federale per altri quattro anni. Dopo gli Stati martedì scorso, oggi anche il Consiglio nazionale ha dato - all'unanimità - il suo benestare.</b></p><p>Nel settembre 2020 il Parlamento già aveva autorizzato la Fondazione dell'istituto collettore a investire senza interessi, per tre anni, al massimo 10 miliardi di franchi presso la Tesoreria federale, in caso di grado di copertura inferiore al 105%. All'epoca, ha ricordato Thomas Rechsteiner (Centro/AI) a nome della commissione, l'istituto collettore aveva grandi difficoltà a garantire gli averi di libero passaggio a causa delle turbolenze sui mercati finanziari legate al Coronavirus e dei tassi d'interesse negativi.</p><p>Con la revisione della Legge federale sulla previdenza professionale per la vecchiaia, i superstiti e l'invalidità (LPP) adottata oggi, questa possibilità viene prorogata per altri quattro anni. L'oggetto torna al Consiglio degli Stati per la votazione sulla clausola d'urgenza.</p><p>L'Istituto collettore LPP funge da rete di sicurezza del Secondo pilastro su incarico della Confederazione, ma è un ente privato che ha l'obbligo di accettare i fondi di libero passaggio degli assicurati che non hanno più un lavoro e quindi non possono restare affiliati alla cassa pensione. La Fondazione deve garantire l'importo dei fondi affidatigli, che investe sui mercati finanziari.</p><p>Attualmente è in grado di farlo grazie ai tassi d'interesse positivi, stando all'Ufficio federale delle assicurazioni sociali. Viste le fluttuazioni sui mercati e l'evoluzione ancora incerta dei tassi d'interesse, la possibilità di depositare senza rischi questi fondi presso la Tesoreria federale agevola il compito.</p>",
  "title": "LPP. Modifica (Investimento di fondi di libero passaggio dell'istituto collettore)"
}