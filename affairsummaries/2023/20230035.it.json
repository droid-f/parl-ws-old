{
  "id": 20230035,
  "updated": "2023-04-06T08:55:45Z",
  "description": "Messaggio del 5 aprile 2023  relativo all’approvazione dell’Accordo bilaterale tra la Svizzera e l’Indonesia concernente la promozione e la protezione reciproca degli investimenti",
  "formattedId": "23.035",
  "initialSituation": "<p><b>Comunicato stampa del Consiglio federale del 05.04.2023</b></p><p><b>Il Consiglio federale adotta il messaggio relativo all'APPI con l'Indonesia</b></p><p><b>Il 5 aprile 2023 il Consiglio federale ha adottato e sottoposto alle Camere federali il messaggio relativo al nuovo Accordo bilaterale tra la Svizzera e l'Indonesia sulla promozione e la protezione reciproca degli investimenti (APPI). L'Accordo colma la lacuna esistente dal 2016, ossia da quando il precedente APPI è scaduto.</b></p><p>L'Accordo garantisce agli investimenti svizzeri in Indonesia - e viceversa agli investimenti indonesiani in Svizzera - una protezione contro i rischi politici. Concretamente, protegge da discriminazioni statali ed espropriazioni illegali e garantisce il libero trasferimento dei pagamenti connessi agli investimenti. I procedimenti di risoluzione delle controversie consentono agli Stati e agli investitori di far rispettare le disposizioni dell'Accordo davanti a un tribunale arbitrale internazionale.</p><p> </p><p>Riscontri perlopiù positivi nella consultazione</p><p>La consultazione si è svolta dal 3 giugno al 26 settembre 2022. Sono pervenuti 40 pareri, la maggior parte dei quali favorevoli all'Accordo. Alcuni partecipanti hanno criticato singoli aspetti del testo normativo e hanno chiesto adeguamenti. Con l'adozione del messaggio, il Consiglio federale lo sottopone alle Camere federali per approvazione.</p><p> </p><p>Nuovo approccio negoziale</p><p>L'Accordo con l'Indonesia è il primo APPI della Svizzera fondato su un nuovo approccio negoziale. Rispetto ai precedenti accordi contiene disposizioni aggiuntive per limitare la discrezionalità dei tribunali arbitrali nell'interpretare e applicare l'Accordo. Inoltre, disposizioni specifiche sul diritto di legiferare degli Stati, sulla responsabilità sociale delle imprese e sulla lotta alla corruzione contribuiscono a conciliare gli obiettivi della protezione degli investimenti con quelli dello sviluppo sostenibile.</p><p>Con un volume di oltre 1460 miliardi di franchi di investimenti diretti all'estero, la Svizzera è uno fra i dieci maggiori esportatori di capitali al mondo. Il nostro Paese dispone di una rete di 111 accordi bilaterali di protezione degli investimenti. L'Indonesia è una delle più importanti destinazioni degli investimenti diretti svizzeri in Asia. Il volume totale degli investimenti diretti svizzeri in Indonesia ammontava a circa 1,7 miliardi di franchi nel 2021 e a 2,1 miliardi di franchi nell'anno precedente.</p><p>L'Accordo è stato firmato il 24 maggio 2022 a Davos dal consigliere federale Guy Parmelin e dal ministro degli Investimenti indonesiano Bahlil Lahadalia, fatte salve le procedure di approvazione interne di entrambi gli Stati.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 5 aprile 2023  relativo all’approvazione dell’Accordo bilaterale tra la Svizzera e l’Indonesia concernente la promozione e la protezione reciproca degli investimenti"
    }
  ],
  "proceedings": null,
  "title": "Protezione degli investimenti. Accoro con l'Indonesia"
}