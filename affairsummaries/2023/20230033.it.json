{
  "id": 20230033,
  "updated": "2023-03-15T07:35:24Z",
  "description": "Messaggio del 22 febbraio 2023 concernente il decreto che stanzia crediti d’impegno a partire dal 2024 per i contributi destinati a misure nel quadro del programma Traffico d’agglomerato",
  "formattedId": "23.033",
  "initialSituation": "<p><b>Comunicato stampa del Consiglio federale del 22.02.2023</b></p><p><b>Il Consiglio federale intende investire 1,6 miliardi di franchi in progetti nell'ambito dei trasporti negli agglomerati</b></p><p><b>Nei prossimi anni, 32 agglomerati vogliono migliorare le proprie infrastrutture di trasporto grazie al sostegno della Confederazione. Il Consiglio federale intende cofinanziare i programmi d'agglomerato presentati e ha chiesto lo stanziamento di 1,6 miliardi di franchi. Durante la sua seduta del 22 febbraio 2023, il Consiglio ha deciso di incrementare di circa 285 milioni l'importo deciso in origine per la propria partecipazione finanziaria.</b></p><p>Il Consiglio federale vuole cofinanziare tutti e 32 i programmi d'agglomerato di 4a generazione presentati. Nel suo messaggio trasmesso al Parlamento, propone di partecipare ai programmi con aliquote di contribuzione comprese tra il 30 e il 45 per cento. Più è alta l'efficacia attesa da ogni programma in merito a trasporti, insediamenti, sicurezza e ambiente, più sarà elevata la partecipazione federale.</p><p>Al progetto posto in consultazione nel giugno del 2022, si sono aggiunte ulteriori misure: come quella che riguarda la linea tranviaria Glatttalbahn che, a partire dall'aeroporto di Kloten, sarà prolungata fino alla zona industriale, e quella relativa alla circonvallazione est di Suhr, nel Canton Argovia. L'insieme dei progetti e la compensazione del rincaro per le misure cofinanziate in modo forfettario portano ad un conseguente incremento di circa 285 milioni dell'importo stanziato dalla Confederazione, che, alla fine, ammonterà a 1,6 miliardi di franchi.</p><p>Per il trasporto pubblico, il trasporto individuale motorizzato e i progetti a favore del traffico pedonale e ciclistico, il Consiglio federale intende investire rispettivamente circa un terzo dei suoi contributi. Inoltre, grosso modo un decimo dei fondi federali è destinato alle piattaforme dei trasporti, laddove i viaggiatori possono ad esempio parcheggiare la propria auto e passare al sistema ferroviario regionale.</p><p> </p><p>Che cosa si intende con programma d'agglomerato?</p><p>In un programma d'agglomerato Comuni e città coordinano lo sviluppo dei trasporti e degli insediamenti. La pianificazione avviene congiuntamente. I progetti previsti dal programma mirano alla costruzione di abitazioni e di altri edifici in comprensori urbani dotati di una buona accessibilità al sistema dei trasporti oppure sono volti a potenziare le infrastrutture di trasporto in modo tale da rendere le zone densamente popolate facilmente raggiungibili. Dato che gli agglomerati non hanno sufficienti mezzi finanziari per progetti stradali, linee del tram o piste ciclabili, spesso dispendiosi, dal 2008 la Confederazione partecipa ai costi di queste infrastrutture di trasporto nell'ambito del programma Traffico d'agglomerato. Tra i progetti cofinanziati finora figura ad esempio la tangenziale di Thun: un nuovo collegamento stradale che decongestiona il centro città dal 2017. A questa si aggiungono la linea del tram 17 che collega Ginevra ad Annemasse (F) dal 2019 e la piattaforma dei trasporti di Wohlen (AG) che ottimizza il collegamento tra rete ferroviaria nazionale, rete regionale e rete degli autobus dal 2021. I mezzi finanziari della Confederazione provengono dal Fondo per le strade nazionali e il traffico d'agglomerato (FOSTRA). Gli agglomerati possono presentare un programma ogni quattro anni.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 febbraio 2023 concernente il decreto che stanzia crediti d’impegno a partire dal 2024 per i contributi destinati a misure nel quadro del programma Traffico d’agglomerato"
    },
    {
      "number": 1,
      "resolutions": [

      ],
      "text": "Decreto federale sui crediti d’impegno a partire dal 2024 per i contributi destinati a misure nel quadro del programma Traffico d’agglomerato"
    }
  ],
  "proceedings": "<p><b>Comunicato stampa della commissione dei trasporti e delle telecomunicazioni del Consiglio nazionale del 21.03.2023</b></p><p>Il progetto riguarda i programmi d'agglomerato di 4a generazione, che prevedono misure per migliorare il trasporto pubblico, il trasporto individuale motorizzato e il traffico pedonale e ciclistico. A tal fine il Consiglio federale ha chiesto lo stanziamento di 1,6 miliardi di franchi per cofinanziare i programmi con aliquote di contribuzione che vanno dal 30 al 45 per cento a seconda degli effetti sortiti sugli agglomerati. Anche in questo caso la Commissione è entrata in materia sul progetto senza voti contrari (decreto federale sui crediti d'impegno a partire dal 2024 per i contributi destinati a misure nel quadro del programma Traffico d'agglomerato [<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230033\">23.033</a>]). La Commissione inizierà la deliberazione di dettaglio sui due progetti durante la prossima seduta, che si terrà il 17-18 aprile 2023. </p><p> </p><p><b>Informazioni</b></p><p>Iris Hollinger, segretaria della commissione, </p><p>058 322 94 61,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Decreto che stanzia crediti d’impegno a partire dal 2024 per i contributi destinati a misure nel quadro del programma Traffico d’agglomerato"
}