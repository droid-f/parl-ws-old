{
  "id": 20230025,
  "updated": "2023-06-14T18:15:32Z",
  "description": "Messaggio sull’esercito 2023 del 15 febbraio 2023",
  "formattedId": "23.025",
  "initialSituation": "<p><b>Comunicato stampa del Consiglio federale del 15.02.2023</b></p><p><b>Messaggio sull'esercito 2023: il Consiglio federale aumenta il limite di spesa e la capacità di resistenza dell'esercito</b></p><p><b>Nella sua seduta del 15 febbraio 2023 il Consiglio federale ha licenziato il messaggio sull'esercito 2023, nell'ambito del quale propone di aumentare il limite di spesa dell'esercito da 21,1 a 21,7 miliardi di franchi per gli anni 2021 -2024. Inoltre chiede crediti d'impegno per un ammontare di 1,9 miliardi di franchi che permetteranno di acquistare ulteriori carri armati granatieri ruotati e munizioni supplementari per le truppe di terra nonché di aumentare le capacità del nuovo sistema di difesa terra-aria Patriot. La ciberdifesa verrà ulteriormente ampliata e gli immobili saranno adeguati agli standard del futuro.</b></p><p>Dopo lo scoppio della guerra in Ucraina, il Parlamento ha incaricato il Consiglio federale di aumentare le uscite dell'esercito. Successivamente il Consiglio federale e il Parlamento hanno stanziato mezzi supplementari per l'esercito nel quadro del Preventivo 2023 e del Piano finanziario 2024-2026. Il limite di spesa dell'esercito per il periodo 2021-2024 dovrà essere aumentato da 21,1 a 21,7 miliardi di franchi. Con i mezzi finanziari supplementari il Consiglio federale intende dare la precedenza a progetti che fanno parte della pianificazione e che sono già stati valutati.</p><p>Negli ultimi anni il Consiglio federale e il Parlamento hanno posto l'accento sulla protezione dello spazio aereo. Con i crediti d'impegno chiesti l'equipaggiamento delle formazioni di zappatori carristi potrà essere completato, la protezione dello spazio aereo sarà ulteriormente rafforzata, la ciberdifesa ampliata e gli immobili adeguati agli standard del futuro. In questo modo il Consiglio federale intende aumentare la capacità di resistenza.</p><p> </p><p>Completare l'equipaggiamento</p><p>In questo ambito il Consiglio federale colma, tra l'altro, alcune lacune delle truppe di terra. I carri armati granatieri ruotati, approvati con il Programma d'armamento 2021, non sono sufficienti per equipaggiare completamente le sei compagnie di zappatori carristi. Il Consiglio federale chiede pertanto una seconda serie di veicoli per le formazioni di zappatori carristi per un importo 217 milioni di franchi. Con questi 24 veicoli supplementari l'esercito migliora le sue capacità di superare ostacoli sul terreno oppure di eliminare mine e munizioni inesplose. In tal modo sarà incrementata la mobilità delle truppe di terra.</p><p>Un'ulteriore lacuna è presente a livello di munizioni. Con i Programmi d'armamento 2016 e 2022 il Parlamento ha autorizzato l'acquisto di mortai da 12 cm 16. Il volume d'acquisto prevedeva una quantità minima di munizioni. L'esercito dispone ancora di munizioni dei carri armati lanciamine da 12 cm messi fuori servizio. Con un importo di 49 milioni di franchi il Governo vuole convertire queste munizioni affinché possano essere utilizzate per il mortaio 16 in modo da aumentarne la resistenza.</p><p> </p><p>Rafforzare ulteriormente la protezione dello spazio aereo</p><p>Il Consiglio federale intende rafforzare ulteriormente la protezione dello spazio aereo e chiede di ampliare le capacità della difesa terra-aria a lunga gittata. Il nuovo sistema Patriot sarà equipaggiato di missili supplementari, appositamente sviluppati per combattere i missili a corto raggio, per un costo di 300 milioni di franchi. Ciò permetterà contemporaneamente di aumentare la capacità di resistenza.</p><p>Il Consiglio federale chiede inoltre due crediti addizionali in relazione con l'ammodernamento del sistema di sorveglianza dello spazio aereo e di condotta degli impieghi Florako (61 mio. fr.) e del relativo equipaggiamento dei Centri di calcolo DDPS (98 mio. fr.). Questi crediti permetteranno di integrare il nuovo sistema parziale Florako SkyView nei Centri di calcolo DDPS.</p><p> </p><p>Ampliare la ciberdifesa e ammodernare il materiale dell'esercito</p><p>Le capacità nel ciberspazio e nello spazio elettromagnetico saranno, tra l'altro, ulteriormente ampliate con i crediti d'impegno per l'acquisto di materiale dell'esercito. Verrà ad esempio ampliato un sistema in grado di elaborare e analizzare informazioni codificate. Anche il Sistema integrato d'esplorazione e d'emissione radio dovrà essere adattato agli attuali standard delle tecnologie dell'informazione. Inoltre con i crediti d'impegno dovranno essere predisposte misure per il mantenimento del valore del velivolo d'istruzione e d'allenamento PC-7 e l'acquisto di sistemi di difesa contraerea per la difesa contro minacce dello spazio aereo inferiore e intermedio.</p><p> </p><p>Adeguare gli immobili agli standard del futuro</p><p>Il fabbisogno immobiliare aumenta a causa dell'equipaggiamento aggiuntivo dell'esercito. Affinché la capacità di resistenza possa essere garantita, dovranno essere risanate in particolare le infrastrutture di condotta e logistiche protette. Occorrerà risanare anche gli edifici d'istruzione. Per questi motivi, con il Programma degli immobili del DDPS 2023, il Consiglio federale chiede tra le altre cose il risanamento di un impianto di condotta (40 mio. fr.), il ripristino di due impianti di telecomunicazione (64 mio. fr.), l'estensione logistica nel Nord del Ticino (42 mio. fr.) e il risanamento di alcuni edifici di condotta a Thun (51 mio. fr.).</p><p> </p><p>17000 metri quadrati di impianti fotovoltaici</p><p>Si prevede di costruire impianti fotovoltaici con una superficie totale di 17 000 metri quadrati in grado di produrre 3,2 gigawattore di energia elettrica all'anno, ciò che equivale al consumo di 800 economie domestiche. Gli acquisti richiesti serviranno anche a sostituire veicoli obsoleti. Questo permetterà di ridurre il consumo di carburanti e le emissioni di CO2.</p>",
  "objectives": [
    {
      "number": 0,
      "resolutions": [

      ],
      "text": "Messaggio sull’esercito 2023 del 15 febbraio 2023"
    },
    {
      "number": 1,
      "resolutions": [
        {
          "council": 1,
          "date": "2023-06-14T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale concernente il programma d’armamento 2023"
    },
    {
      "number": 2,
      "resolutions": [
        {
          "council": 1,
          "date": "2023-06-14T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale concernente l’acquisto di materiale dell’esercito 2023"
    },
    {
      "number": 3,
      "resolutions": [
        {
          "council": 1,
          "date": "2023-06-14T00:00:00Z",
          "text": "Decisione secondo il disegno (progetto)"
        }
      ],
      "text": "Arrêté fédéral sur le programme immobilier du DDPS 2023"
    },
    {
      "number": 4,
      "resolutions": [
        {
          "council": 1,
          "date": "2023-06-14T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale concernente il limite di spesa dell’esercito 2021–2024"
    }
  ],
  "proceedings": "<p><b>Comunicato stampa della commissione della politica di sicurezza del Consiglio nazionale del 28.03.2023</b></p><p>La CPS-N ha approvato il messaggio sull'esercito 2023 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230025\">23.025</a>) contenente crediti d'impegno per circa 1,9 miliardi di franchi, nel quale è illustrato il programma d'armamento e il programma degli immobili nonché l'acquisto di materiale per l'esercito. Con 15 voti contro 7 e 3 astensioni, essa propone inoltre alla sua Camera di aumentare il limite di spesa dell'esercito da 21,1 a 21,7 miliardi di franchi per gli anni 2021-2024. Una proposta di non entrata in materia sul decreto federale concernente il limite di spesa è stata respinta con 15 voti contro 8 e 2 astensioni. La CPS-N constata che la situazione della sicurezza in Europa si è ulteriormente degradata a causa dell'aggressione militare della Russia contro l'Ucraina e ritiene di centrale importanza gli investimenti proposti nel messaggio sull'esercito.</p><p>Con 20 voti contro 3 e 2 astensioni la Commissione propone di approvare il decreto federale concernente il programma d'armamento 2023 per 725 milioni di franchi. Esso contiene segnatamente l'acquisto di una seconda tranche di veicoli blindati ruotati del tipo Piranha IV per le formazioni di zappatori carristi, la modifica di munizioni per migliorare la capacità di resistenza, i missili per ampliare le capacità del sistema di difesa terra-aria a lunga gittata, la sostituzione dei sistemi di condotta di Florako nonché l'equipaggiamento dei Centri di calcolo DDPS. Due proposte, che volevano ridurre (9 voti contro 15 e 1 astensione) o stralciare (3 voti contro 21 e 1 astensione) l'acquisto di una seconda tranche di veicoli blindati ruotati del tipo Piranha IV, sono state entrambe respinte. È stata anche respinta una proposta contro il credito d'impegno per i missili destinati ad ampliare le capacità del sistema di difesa terra-aria a lunga gittata (22 voti contro 3). Una proposta per la messa fuori servizio di 25 carri armati 87 Leopard è stata approvata con 17 voti contro 7 e 1 astensione. In tal modo sarà creata la base legale per una rivendita dei veicoli non più utilizzati in Svizzera al produttore in Germania. Con 10 voti contro 9 e 6 astensioni la Commissione propone che i carri armati siano messi fuori servizio soltanto se potranno essere rivenduti alla ditta produttrice. La maggioranza della Commissione sottolinea che con la messa fuori servizio e la rivendita successiva di questi carri armati non vi saranno svantaggi per la Svizzera in termini di equipaggiamento completo delle unità meccanizzate, formazione e riserva di pezzi di ricambio. Una minoranza ritiene che questi veicoli non debbano essere messi fuori servizio in modo che possano essere reintegrati in un eventuale futuro caso di necessità.</p><p>La Commissione propone all'unanimità di approvare il decreto federale concernente l'acquisto di materiale dell'esercito 2023 e il decreto federale concernente il programma degli immobili del DDPS 2023.</p><p> </p><p><b>Informazioni</b></p><p>P.-Y. Breuleux, segretario della commissione, </p><p>058 322 92 43</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Messaggio sull’esercito 2023"
}