{
  "id": 20230401,
  "updated": "2023-06-01T18:18:22Z",
  "formattedId": "23.401",
  "initialSituation": "<p>I.</p><p>La legge federale del 13 dicembre 1996 sul materiale bellico è modificata come segue:</p><p>Art. 18</p><p>3 La dichiarazione di non riesportazione decade se è accertato che la riesportazione del materiale bellico in Ucraina avviene in relazione alla guerra russo-ucraina.</p><p>II.</p><p>1. La presente legge è dichiarata urgente (art. 165 cpv. 1 della Costituzione federale [Cost.]). Essa sottostà a referendum facoltativo (art. 141 cpv. 1 lett. b Cost.).</p><p>2. Entra in vigore il 1° maggio 2023 e ha effetto sino al 31 dicembre 2025.</p><p>3. Con l'approvazione delle due Camere, la validità della presente legge può essere prorogata di due anni.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CPS-CN",
            "id": 8,
            "name": "Commissione della politica di sicurezza CN"
          },
          "date": "2023-01-24T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CPS-CN",
            "id": 8,
            "name": "Commissione della politica di sicurezza CN"
          },
          "date": "2023-01-24T00:00:00Z",
          "text": "È dato seguito"
        },
        {
          "committee": {
            "abbreviation": "CPS-CS",
            "id": 21,
            "name": "Commissione della politica di sicurezza CS"
          },
          "date": "2023-02-03T00:00:00Z",
          "text": "Nessuna adesione"
        },
        {
          "committee": {
            "abbreviation": "CPS-CN",
            "id": 8,
            "name": "Commissione della politica di sicurezza CN"
          },
          "date": "2023-02-21T00:00:00Z",
          "text": "È dato seguito"
        },
        {
          "council": 1,
          "date": "2023-06-01T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p><b>Comunicato stampa della commissione della politica di sicurezza del Consiglio degli Stati del 03.02.2023</b></p><p>La commissione ha rifiutato di sostenere l'iniziativa parlamentare del CPS-N <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230401\">23.401</a> con 9 voti favorevoli, 3 contrari e nessuna astensione. L'iniziativa intende modificare l'articolo 18 della legge federale sul materiale bellico (LMB) per rendere nulle le dichiarazioni di non riesportazione se si stabilisce che la riesportazione di materiale bellico verso l'Ucraina è legata alla guerra russo-ucraina. Secondo la maggioranza della Commissione consentire la riesportazione di materiale bellico svizzero soltanto verso l'Ucraina contravviene al principio di parità di trattamento sancito dalla legge sulla neutralità. La minoranza reputa invece che sia giunto il momento per la Svizzera di dimostrarsi solidale con i suoi partner che desiderano riesportare materiale bellico svizzero in Ucraina, dando così il suo contributo alla sicurezza europea.</p><p>La Commissione aveva dapprima rifiutato, con 6 voti contro 6, un'astensione e il voto decisivo del presidente, una proposta che invitava a sospendere la discussione su questo tema in attesa di un corapporto della Commissione della politica estera del Consiglio nazionale (CPE-N). La maggioranza è del parere che la CPE-N potrà esprimersi sugli aspetti concernenti la neutralità nel quadro dei lavori di elaborazione del progetto.</p><p>La Commissione ha per contro rifiutato, con 8 voti contro 2, una proposta di iniziativa parlamentare che voleva mettere fuori servizio e restituire alla Germania fino a 30 dei 96 carri armati 87 Leopard dell'Esercito svizzero attualmente dismessi. Per la maggioranza, questi carri armati 87 Leopard rappresentano una riserva strategica che conviene conservare e che deve poter essere utilizzata per equipaggiare interamente i battaglioni di carri armati dell'esercito, nonché come riserva di pezzi di ricambio per la flotta attualmente in servizio. Per la minoranza la Svizzera potrebbe fornire un contributo supplementare alla sicurezza europea rafforzando la capacità di difesa della Germania, che ha fornito un aiuto militare importante all'Ucraina, consegnandole materiale proveniente dalle proprie scorte.</p><p> </p><p><b>Comunicato stampa della commissione della politica di sicurezza del Consiglio nazionale del 21.02.2023</b></p><p>Con 13 voti contro 12 la Commissione ha deciso di mantenere la sua iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230401\">23.401</a> \"Lex Ukraine\", che intende far decadere le dichiarazioni di non riesportazione qualora il materiale bellico sia destinato all'Ucraina nel contesto della guerra russo-ucraina. Il 3 febbraio 2023, con 9 voti contro 3, la Commissione omologa del Consiglio degli Stati (CPS-S) aveva rifiutato di sostenere tale proposta.</p><p>La maggioranza della Commissione ritiene che la Svizzera debba sostenere maggiormente l'Ucraina e contribuire così alla sicurezza in Europa. È anche dell'opinione che le modifiche proposte rispettino il diritto della neutralità poiché non consentiranno l'esportazione diretta di materiale bellico in zone di conflitto, ma riguarderanno unicamente le dichiarazioni di non riesportazione firmate dai Paesi che hanno acquistato materiale bellico svizzero. La maggioranza è consapevole che l'iniziativa parlamentare solleva questioni relative alla neutralità, ma pensa che tali questioni potranno essere discusse durante la seconda fase.</p><p>Una minoranza teme che la riesportazione di materiale bellico svizzero verso l'Ucraina possa rivelarsi problematica per la neutralità, in particolare per quanto concerne il principio della parità di trattamento previsto dal diritto della neutralità. Ritiene altresì che l'impatto sul conflitto sarebbe marginale data l'esigua quantità di armi e munizioni interessate. Inoltre, la Svizzera dispone di altri strumenti più efficaci per aiutare la popolazione ucraina, per esempio la fornitura di aiuti umanitari.</p><p>L'iniziativa sarà ora dibattuta dal Consiglio Nazionale durante la sessione speciale o durante la sessione estiva 2023.</p><p> </p><p><b>Informazioni</b></p><p>P.-Y. Breuleux, segretario della commissione,</p><p>058 322 92 43,</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Modifica della legge federale sul materiale bellico. Lex Ukraine"
}