{
  "id": 20230045,
  "updated": "2023-06-01T17:12:32Z",
  "description": "Messaggio del 24 maggio 2023 concernente l’approvazione e l’attuazione della Con-venzione dell’Aia sugli accordi di scelta del foro",
  "formattedId": "23.045",
  "initialSituation": "<p><b>Comunicato stampa del Consiglio federale del 24.05.2023</b></p><p><b>Il Consiglio federale propone al Parlamento di aderire alla Convenzione dell'Aia sugli accordi di scelta del foro </b></p><p><b>La Svizzera deve aderire alla Convenzione dell'Aia sugli accordi di scelta del foro. Nella seduta odierna il Consiglio federale ha preso atto dei risultati della consultazione e licenziato il relativo messaggio. L'adesione alla Convenzione crea certezza del diritto e rafforza la piazza economica svizzera. </b></p><p>La Convenzione dell'Aia sugli accordi di scelta del foro disciplina la competenza dei tribunali nelle controversie commerciali internazionali nonché il riconoscimento e l'esecuzione delle decisioni estere. Oggi la Convenzione è in vigore nell'Unione europea, in Messico, nella Repubblica di Singapore, in Montenegro e nel Regno Unito. Una mozione ha incaricato il Consiglio federale di presentare un decreto federale di ratifica della Convenzione. Nel marzo 2022 il Consiglio federale ha mandato in consultazione il corrispondente progetto. Ora ha preso atto dei risultati e licenziato il relativo messaggio all'attenzione del Parlamento.</p><p>La maggior parte dei partecipanti alla consultazione ritiene che l'adesione alla Convenzione dell'Aia sugli accordi di scelta del foro renda le controversie transfrontaliere più prevedibili e che sia di grande interesse per la piazza economica svizzera. Le risposte fornite durante la consultazione rivelano che la Convenzione è importante anche per un altro motivo: più Cantoni (BE, GE, ZH) stanno valutando l'opportunità d'istituire tribunali specializzati nelle controversie commerciali internazionali. Affinché tali tribunali acquisiscano importanza, le loro decisioni devono essere riconosciute ed eseguite all'estero. Ciò diverrà possibile con l'adesione alla Convenzione dell'Aia sugli accordi di scelta del foro. La Convenzione deve essere approvata dal Parlamento.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 24 maggio 2023 concernente l’approvazione e l’attuazione della Con-venzione dell’Aia sugli accordi di scelta del foro"
    }
  ],
  "proceedings": null,
  "title": "Convenzione dell’Aia sugli accordi di scelta del foro. Approvazione e l’attuazione"
}