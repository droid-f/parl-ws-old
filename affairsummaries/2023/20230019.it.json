{
  "id": 20230019,
  "updated": "2023-04-18T15:09:10Z",
  "formattedId": "23.019",
  "initialSituation": "<p><b>Rapporto della delegazione parlamentare permanente per la partecipazione alle attività nel quadro dell'OCSE del 31 dicembre 2022</b></p><p>La Delegazione parlamentare permanente per la partecipazione alle attività nel quadro dell'OCSE (DP-OCSE) è stata istituita dal Parlamento nel 2021 su <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200436\">iniziativa della Commissione dell'economia e dei tributi del Consiglio degli Stati</a>.</p><p>Conformemente all'articolo 2a dell'ordinanza dell'Assemblea federale sulle relazioni internazionali del Parlamento (ORInt; RS 171.117), la Delegazione rappresenta l'Assemblea federale alle attività organizzate nell'ambito dell'Organizzazione per la cooperazione e lo sviluppo in Europa (OCSE) e in particolare collabora all'interno del <a  href=\"https://www.oecd.org/parliamentarians/fr/\">Réseau parlementaire mondial de l'OCDE</a>. Questa rete fornisce una piattaforma ai parlamentari degli Stati membri per scambiare opinioni su questioni di politica economica, finanziaria, formativa, scientifica, sociale, ambientale e di sviluppo. Al suo interno operano due sottogruppi tematici che si occupano dell'imposizione fiscale e dell'intelligenza artificiale (IA).</p><p>Inoltre la Delegazione ha il compito di occuparsi in modo approfondito di argomenti specifici concernenti l'OCSE e di trasmettere le proprie conoscenze specifiche alle varie commissioni settoriali interessate. Negli ultimi anni, l'OCSE e le sue raccomandazioni sono diventati sempre più importanti per la legislazione svizzera per quanto concerne le questioni fiscali, la lotta contro il riciclaggio di denaro e la corruzione, la politica della formazione o le condizioni quadro dell'economia. L'attività della Delegazione persegue l'obiettivo di informare il Parlamento in modo tempestivo e costante sulle deliberazioni in corso all'interno dell'OCSE, affinché in caso di rapidi sviluppi sul piano internazionale le conoscenze acquisite possano essere integrate più velocemente nel processo legislativo. </p><p> </p><p>L'OCSE è stata fondata a Parigi nel 1961 e la Svizzera è un membro fondatore. Oggi l'organizzazione internazionale conta 38 Paesi membri e persegue l'obiettivo di contribuire all'espansione del commercio mondiale su base multilaterale, promuovendo così uno sviluppo economico ottimale, un'elevata occupazione e l'aumento del tenore di vita nei Paesi membri.</p><p> </p><p>La Delegazione ha tenuto la sua seduta costituiva nel corso della sessione invernale 2021 ed è composta da quattro membri del Consiglio nazionale e quattro membri del Consiglio degli Stati: </p><p> </p><p>- Consigliere agli Stati Ruedi Noser (PLR, ZH), presidente</p><p>- Consigliere nazionale Prisca Birrer-Heimo (PS, LU), vicepresidente</p><p>- Consigliere agli Stati Erich Ettlin (Il Centro, OW)</p><p>- Consigliere nazionale Sophie Michaud Gigon (I Verdi, VD)</p><p>- Consigliere nazionale Alfred Heer (UDC, ZH)</p><p>- Consigliere agli Stati Thomas Minder (senza partito, SH)</p><p>- Consigliere nazionale Nicolo Paganini (Il Centro, SG)</p><p>- Consigliere agli Stati Carlo Sommaruga (PS, GE)</p><p> </p><p>Conclusioni e prospettive</p><p>Le informazioni raccolte dalla Delegazione nel corso delle suddette attività sono state utili sia per rispondere a domande tecniche che per valutare le difficoltà politiche. Alcune delle conoscenze acquisite potrebbero essere riportate nelle commissioni tematiche, in particolare nelle discussioni delle Commissioni dell'economia e dei tributi (CET) sull'attuazione delle regole concernenti la tassazione minima.</p><p> </p><p>I contatti stabiliti con i parlamentari della rete, gli esperti dell'OCSE e i rappresentanti dell'Amministrazione federale sono essenziali per il futuro adempimento del mandato della Delegazione. Questa rete di relazioni deve essere consolidata e ampliata nel corso del prossimo anno di attività. L'obiettivo della Delegazione è di anticipare in quali settori si renderà necessaria un'attività legislativa a seguito delle future raccomandazioni dell'OCSE e di individuare i punti in cui è necessario colmare lacune normative per soddisfare gli standard OCSE già in vigore.</p><p>Il prossimo incontro della rete parlamentare dell'OCSE è previsto nella primavera del 2023 a Parigi.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Seduta della Commissione della politica estera del Consiglio nazionale il 17.04.2023.</b></p><p>La commissione propone di prendere atto del rapporto.</p><p> </p><p><b>Informazioni</b></p><p>Florent Tripet, segretario della commissione, </p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione della politica estera (CPE)</a></p>",
  "title": "Delegazione parlamentare per la partecipazione alle attività nel quadro dell’OCSE. Rapporto"
}