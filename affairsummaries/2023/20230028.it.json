{
  "id": 20230028,
  "updated": "2023-06-14T14:27:06Z",
  "description": "Messaggio del 25 gennaio 2023 concernente la promozione della piazza economica negli anni 2024–2027",
  "formattedId": "23.028",
  "initialSituation": "<p><b>Comunicato stampa del Consiglio federale del 25.01.2023</b></p><p><b>Il Consiglio federale intende potenziare la competitività delle PMI svizzere e delle regioni</b></p><p><b>Nell'ambito della promozione della piazza economica il Consiglio federale punta a concentrarsi ancora di più sulle PMI svizzere e sulle regioni. Inoltre, dovranno essere valorizzati i temi dello \"sviluppo sostenibile\" e della \"digitalizzazione\". Il 25 gennaio 2023 il Consiglio federale ha approvato il relativo messaggio per gli anni 2024-2027. Per l'attuazione degli obiettivi sono state formulate 23 attività concrete. Complessivamente è previsto un investimento di 646 milioni di franchi.</b></p><p>Con il messaggio concernente la promozione della piazza economica negli anni 2024-2027, il Consiglio federale sviluppa ulteriormente le basi strategiche della promozione della piazza economica della Confederazione. Con la promozione della piazza economica negli anni 2024-2027 persegue i seguenti cinque obiettivi: migliorare le condizioni quadro per le PMI, rafforzare le regioni, contribuire allo sviluppo sostenibile, sfruttare le opportunità offerte dalla digitalizzazione nonché rendere più attraenti la piazza economica e quella turistica. Rispetto al periodo 2020-2023, lo sviluppo sostenibile e la digitalizzazione acquisiranno maggiore importanza. Inoltre, la promozione della piazza economica sarà orientata ancora più nettamente sulle necessità dei principali gruppi target: le PMI e le regioni. Per l'attuazione degli obiettivi, nei prossimi anni la SECO e le organizzazioni incaricate (cooperative di fideiussione, Assicurazione svizzera contro i rischi delle esportazioni, Società svizzera di credito alberghiero, Svizzera Turismo, Switzerland Global Enterprise) hanno definito 23 attività concrete. L'attuazione avviene in parte in collaborazione con i Cantoni e con altri partner.</p><p> </p><p>Le priorità della promozione della piazza economica</p><p>Per quanto concerne la politica per le PMI la priorità risiede nel potenziamento di EasyGov.swiss, lo sportello unico di Confederazione, Cantoni e Comuni per le imprese, che può contribuire in modo decisivo a sgravare le imprese a livello amministrativo. Nel periodo 2024-2027 le prestazioni di EasyGov dovranno vedere un'ulteriore espansione, per rispondere al fabbisogno delle imprese di maggiori prestazioni elettroniche da parte delle autorità. Nell'ambito del potenziamento di EasyGov è ad esempio previsto di offrire alle imprese una procedura unificata per il trasferimento di un'impresa (modifica dell'indirizzo). Pianificato è anche un ulteriore ampliamento nell'ambito delle notifiche e dei permessi per le imprese secondo il diritto degli stranieri.</p><p>Per quanto concerne la politica del turismo, le priorità a livello di contenuto risiedono nell'ulteriore promozione degli investimenti, nello sviluppo sostenibile nonché nella trasformazione digitale del turismo. Negli anni 2024-2027, un'altra priorità è rappresentata dalla realizzazione del Recovery Plan per il rilancio del turismo svizzero, che punta a contrastare le ripercussioni della pandemia di COVID-19.</p><p>Il 2024 segna l'inizio del terzo Programma pluriennale della durata di otto anni per la Nuova politica regionale (2024-2031). Le priorità di promozione tematiche finora attive (\"industria\" e \"turismo\") saranno portate avanti. Per quanto concerne i temi trasversali, particolare importanza sarà data, oltre alla digitalizzazione, soprattutto allo sviluppo sostenibile e all'\"economia locale\", che integra l'orientamento alle esportazioni della NPR.</p><p>Infine, l'offerta a sostegno dell'economia d'esportazione, ad esempio in relazione a questioni riguardanti il commercio e in particolare all'accesso di esportatori svizzeri a importanti progetti infrastrutturali esteri, dovrà essere ulteriormente sviluppata a seconda delle necessità e ampliare la formula del \"Team Switzerland\". Così varie associazioni, servizi federali, Switzerland Global Enterprise e l'Assicurazione svizzera contro i rischi delle esportazioni svolgono sempre più spesso attività di promozione comuni all'estero, indirizzate tra l'altro a imprese generali che realizzano grandi progetti infrastrutturali. Nei mercati importanti sono identificate ulteriori opportunità commerciali.</p><p> </p><p>Crediti d'impegno e limiti di spesa</p><p>Per portare avanti e sviluppare ulteriormente gli strumenti della promozione della piazza economica, il Consiglio federale chiede al Parlamento per gli anni 2024-2027 di stanziare crediti d'impegno e limiti di spesa per un importo complessivo di 428,83 milioni di franchi. Per gli anni 2020-2023 era disponibile un importo di circa 399 milioni di franchi. A ciò si aggiunge un limite di spesa per costituire il Fondo per lo sviluppo regionale negli anni 2024-2031 per un importo di 217,3 milioni di franchi (-12,7 mio. fr. rispetto al precedente periodo 2016-2023).</p><p>La realizzazione della promozione della piazza economica avviene mediante gli strumenti della politica per le PMI, della politica del turismo, della Nuova politica regionale (NPR) nonché della promozione dell'economia esterna.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 25 gennaio 2023 concernente la promozione della piazza economica negli anni 2024–2027"
    },
    {
      "number": 1,
      "resolutions": [
        {
          "council": 2,
          "date": "2023-06-14T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale sul finanziamento delle attività di governo elettronico delle piccole e medie imprese negli anni 2024–2027"
    },
    {
      "number": 2,
      "resolutions": [
        {
          "council": 2,
          "date": "2023-06-14T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale sul finanziamento della promozione dell’innovazione, della collaborazione e dello sviluppo delle conoscenze nel turismo (Innotour) negli anni 2024–2027"
    },
    {
      "number": 3,
      "resolutions": [
        {
          "council": 2,
          "date": "2023-06-14T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale sulla concessione di un aiuto finanziario a Svizzera Turismo negli anni 2024–2027"
    },
    {
      "number": 4,
      "resolutions": [
        {
          "council": 2,
          "date": "2023-06-14T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale che definisce il programma pluriennale della Confederazione 2024–2031 concernente l’attuazione della Nuova politica regionale (NPR)"
    },
    {
      "number": 5,
      "resolutions": [
        {
          "council": 2,
          "date": "2023-06-14T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale concernente ulteriori conferimenti al Fondo per lo sviluppo regionale"
    },
    {
      "number": 6,
      "resolutions": [
        {
          "council": 2,
          "date": "2023-06-14T00:00:00Z",
          "text": "Decisione in deroga al disegno (progetto)"
        }
      ],
      "text": "Decreto federale sul finanziamento della promozione delle esportazioni negli anni 2024–2027"
    },
    {
      "number": 7,
      "resolutions": [
        {
          "council": 2,
          "date": "2023-06-14T00:00:00Z",
          "text": "Decisione secondo il disegno (progetto)"
        }
      ],
      "text": "Decreto federale sul finanziamento della promozione dell’informazione riguardante la piazza imprenditoriale svizzera (promozione della piazza economica) negli anni 2024–2027"
    }
  ],
  "proceedings": "<p>Co-rapporto della Commissione delle finanze del Consiglio degli Stati</p><p><b>Comunicato stampa della commissione delle finanze del Consiglio degli Stati del 24.03.2023</b></p><p>Nel quadro della procedura di corapporto la CdF-S ha esaminato il progetto di finanziamento della promozione economica 2024-2027 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230028\">23.028</a> s).</p><p>Il Consiglio federale chiede sei crediti d'impegno o limiti di spesa per il finanziamento della promozione della piazza economica, della promozione delle esportazioni, di Innotour, delle attività di governo elettronico delle piccole e medie imprese (PMI), dell'aiuto finanziario a Svizzera Turismo nonché per alimentare il Fondo per lo sviluppo regionale, per un totale di 646,13 milioni di franchi. Con 11 voti contro 1 la Commissione ha rifiutato di aumentare di 12,7 milioni di franchi rispetto al disegno del Consiglio federale il finanziamento per alimentare il Fondo per lo sviluppo regionale. Questo importo avrebbe permesso di mantenere l'apporto finanziario al livello attuale. Con 6 voti contro 5 e 1 astensione, la CdF-S ha invece accolto una proposta volta a ridurre complessivamente di 30,83 milioni di franchi gli importi chiesti dal Consiglio federale per la promozione delle esportazioni, Innotour, le attività di governo elettronico delle PMI e l'aiuto finanziario a Svizzera Turismo. Tale proposta di riduzione è dettata dal contesto di precarietà delle finanze federali prevista per gli anni a venire. La CdF-S trametterà le sue considerazioni in un corapporto alla Commissione dell'economia e dei tributi del Consiglio degli Stati, incaricata dell'esame preliminare di questo oggetto.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione dell'economia e dei tributi</b> <b>del Consiglio degli Stati del 25.04.2023</b></p><p><b>Nella votazione sul complesso la CET-S ha accolto all'unanimità i sette decreti federali proposti dal Consiglio federale.</b></p><p>Con il messaggio concernente la promozione della piazza economica negli anni 2024-2027 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230028\">23.028</a>) il Consiglio federale sottopone al Parlamento sei decreti federali per il finanziamento della promozione della piazza economica, della promozione delle esportazioni, di Innotour, delle attività del governo elettronico a favore delle PMI, degli aiuti finanziari a Svizzera Turismo e dei conferimenti al Fondo per lo sviluppo regionale per un importo totale di 646,13 milioni di franchi, nonché un decreto federale che definisce il programma pluriennale della Confederazione 2024-2031 concernente l'attuazione della Nuova politica regionale. La Commissione respinge tutte le proposte di tagli formulate dalla CdF-S (cfr. <a  href=\"https://www.parlament.ch/press-releases/Pages/mm-fk-s-2023-03-24.aspx?lang=1040\">comunicato stampa del 24 marzo 2023</a>) per non mettere in pericolo le nuove priorità fissate dal Consiglio federale nel settore della digitalizzazione e della sostenibilità. D'altro canto, la maggioranza della CET-S respinge anche diverse proposte di aumento a causa della difficile situazione delle finanze federali. Diverse minoranze chiedono sia importi maggiori (aiuti finanziari a Svizzera Turismo, conferimenti al Fondo per lo sviluppo regionale) sia importi minori (finanziamento della promozione delle esportazioni). </p><p>Prima di deliberare sulla promozione della piazza economica la CET-S ha sentito le cerchie interessate. All'audizione hanno partecipato delegazioni della Conferenza dei Direttori Cantonali dell'Economia Pubblica, di Svizzera Turismo, Switzerland Global Enterprise e della Federazione svizzera del turismo.</p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Promozione della piazza economica 2024-2027"
}