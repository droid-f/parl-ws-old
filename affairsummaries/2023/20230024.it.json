{
  "id": 20230024,
  "updated": "2023-04-05T08:24:36Z",
  "description": "Messaggio del 22 febbraio 2023 concernente una modifica della legge federale sulle fer rovie (attuazione del pilastro tecnico del 4° pacchetto ferroviario dell'UE)",
  "formattedId": "23.024",
  "initialSituation": "<p><b>Comunicato stampa del Consiglio federale del 22.02.2023</b></p><p><b>Semplificare l'autorizzazione di materiale rotabile per il traffico ferroviario internazionale</b></p><p><b>Il Consiglio federale intende potenziare ulteriormente il traffico ferroviario transfrontaliero, tra le altre cose mediante le procedure di autorizzazione europee unificate per il nuovo materiale rotabile. Dopo il riscontro positivo della consultazione, durante la sua seduta del 22 febbraio 2023 ha deciso di adeguare la legge federale sulle ferrovie per creare le basi necessarie allo scopo.</b></p><p>La Svizzera ha notevole interesse a che il traffico ferroviario transfrontaliero si svolga, per quanto possibile, regolarmente e senza ostacoli: va infatti a beneficio di imprese e viaggiatori nonché del trasferimento del traffico merci transalpino dalla strada alla rotaia.</p><p>Per lungo tempo i produttori di materiale rotabile e le imprese ferroviarie che intendevano impiegare nuovi treni a livello internazionale dovevano svolgere una procedura di autorizzazione distinta in ogni Paese interessato. Con il cosiddetto pilastro tecnico del suo quarto pacchetto ferroviario l'UE ha armonizzato e semplificato tali procedure: da metà giugno 2019 l'Agenzia ferroviaria europea (ERA) è competente per l'autorizzazione del materiale rotabile impiegato nel traffico internazionale. Attualmente produttori e imprese della Svizzera possono avvalersi delle procedure europee unificate grazie a una soluzione transitoria valida fino al termine del 2023.</p><p>A più lunga scadenza il Consiglio federale si propone di recepire la soluzione dell'UE in maniera autonoma e permanente e a tal fine intende adeguare la legge federale sulle ferrovie. Dopo che la relativa consultazione ha suscitato un'eco per lo più positiva, nella sua seduta del 22 febbraio 2023 ha adottato il relativo disegno di legge e lo ha trasmesso al Parlamento. Una piena e duratura integrazione della Svizzera nelle procedure europee richiede inoltre un adeguamento dell'Accordo sui trasporti terrestri Svizzera-UE, cui però attualmente non è possibile procedere a causa delle questioni istituzionali pendenti tra le due parti.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 febbraio 2023 concernente una modifica della legge federale sulle fer rovie (attuazione del pilastro tecnico del 4° pacchetto ferroviario dell'UE)"
    },
    {
      "number": 1,
      "resolutions": [

      ],
      "text": "Legge federale sulle ferrovie (Lferr) (Attuazione del pilastro tecnico del 4° pacchetto ferroviario dell’UE)"
    }
  ],
  "proceedings": "<p><b>Comunicato stampa della commissione dei trasporti e delle telecomunicazioni del Consiglio degli Stati del 04.04.2023</b></p><p>Sempre in tema di politica ferroviaria la Commissione ha trattato il tema delle specifiche tecniche per il traffico ferroviario transfrontaliero e ha deciso, senza voti contrari, di entrare in materia sul messaggio del Consiglio federale <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230024\">23.024</a>.Legge federale sulle ferrovie. Modifica (attuazione del pilastro tecnico del 4° pacchetto ferroviario dell'UE). La Commissione è favorevole all'introduzione di procedure uniformi a livello europeo per l'omologazione di nuovo materiale rotabile e ha approvato all'unanimità la relativa modifica di legge. Ritiene che questo passo ulteriore verso una maggiore uniformità internazionale sia necessario per garantire lo sviluppo futuro del traffico ferroviario transfrontaliero e per rendere più efficienti le procedure di omologazione. Una minoranza teme che la riforma possa indebolire il diritto di ricorso delle associazioni delle persone con disabilità e propone che l'Ufficio federale dei trasporti (UFT) rimanga l'autorità competente per vigilare sul rispetto della legge sui disabili in Svizzera. La maggioranza è convinta che i diritti delle persone con disabilità restino sufficientemente garantiti giacché gli interessati hanno la possibilità di presentare ricorso e di farsi sostenere o rappresentare a tal fine da un'associazione, conformemente alla prassi attuale nell'Unione europea. L'oggetto sarà trattato dal Consiglio degli Stati presumibilmente durante la sessione estiva 2023.</p><p> </p><p><b>Informazioni</b></p><p>Iris Hollinger, segretaria della commissione, </p><p>058 322 94 61,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Legge federale sulle ferrovie. Modifica (attuazione del pilastro tecnico del 4° pacchetto ferroviario dell'UE)"
}