{
  "id": 20230007,
  "updated": "2023-05-08T12:49:47Z",
  "description": "Messaggio del 29 marzo 2023 concernente la prima aggiunta A al preventivo per il 2023",
  "formattedId": "23.007",
  "initialSituation": "<p><b>Credito aggiuntivo Ia (=disegno 1 e 2)</b></p><p><b> </b></p><p><b>Comunicato stampa del Consiglio federale del 29.03.2023</b></p><p><b>Il Consiglio federale adotta un messaggio speciale concernente i crediti d'impegno per la Banca nazionale svizzera e UBS</b></p><p><b>Oltre ai crediti aggiuntivi ordinari a complemento del preventivo 2023, nella seduta del 29 marzo 2023 il Consiglio federale ha adottato il messaggio speciale concernente i due crediti d'impegno urgenti destinati alla Banca nazionale svizzera (BNS) e a UBS per un totale di 109 miliardi di franchi. Si tratta di garanzie che non hanno ripercussioni finanziarie dirette per la Confederazione. È inoltre chiesto un credito aggiuntivo di 5 milioni di franchi per risorse supplementari. L'Esecutivo ha altresì deciso di svolgere un'analisi approfondita di quanto accaduto e sottoporre a un'accurata valutazione la regolamantazione \"too big to fail\" (TBTF).</b></p><p>Il 16 e il 19 marzo 2023 il Consiglio federale ha deciso diverse misure volte a scongiurare l'imminente dissesto di Credit Suisse (CS), banca di rilevanza sistemica attiva a livello globale, e dunque una crisi finanziaria internazionale come pure un danno di enormi proporzioni per la piazza finanziaria svizzera e l'intera economia nazionale. L'Esecutivo ritiene che il pacchetto di misure incentrato sull'acquisizione di CS da parte di UBS abbia consentito di raggiungere questo obiettivo minimizzando i costi per lo Stato e i contribuenti, tenuto conto delle circostanze. </p><p> </p><p>Messaggio speciale concernente i crediti d'impegno</p><p>Il pacchetto di misure in questione comprende anche la concessione alla BNS e a UBS di garanzie da parte della Confederazione per le quali era necessario lo stanziamento di crediti d'impegno. Data l'urgenza, la Delegazione delle finanze delle Camere federali ha autorizzato entrambi i crediti d'impegno già il 19 marzo 2023. I due crediti saranno sottoposti anche alle Camere federali tramite il messaggio speciale adottato dal Consiglio federale in data odierna. Essi riguardano le seguenti garanzie della Confederazione: </p><p><b>- </b>garanzia in caso di dissesto di 100 miliardi a favore della BNS per ulteriori mutui a sostegno della liquidità erogati a CS. I mutui supplementari a sostegno della liquidità garantiti dalla Confederazione sono erogati solo in caso di necessità per permettere a Credit Suisse di proseguire la propria attività e quindi di procedere in modo ordinato all'acquisizione da parte di UBS. Questi mutui a sostegno della liquidità sono garantiti anche mediante un privilegio nel fallimento. Ciò significa che, in caso di fallimento, il rimborso dei mutui utilizzati avrà la precedenza sulle pretese di determinati altri creditori. La mutuataria dovrà inoltre versare un premio per la messa a disposizione di una garanzia in caso di dissesto e un premio di rischio;</p><p><b>- </b>garanzia di perdita per UBS pari a 9 miliardi di franchi. Affinché l'acquisizione di CS da parte di UBS possa andare in porto, la Confederazione concede una garanzia di 9 miliardi di franchi al massimo per eventuali perdite su un determinato portafoglio di attivi difficilmente valutabili. Tuttavia, questa garanzia verrebbe applicata solo se la realizzazione di tali attivi dovesse cagionare a UBS perdite superiori a 5 miliardi di franchi. </p><p>Le due garanzie non hanno ripercussioni finanziarie dirette per la Confederazione. Il bilancio straordinario della Confederazione sarebbe gravato solo se CS fallisse e la BNS, nonostante il privilegio nel fallimento, subisse una perdita definitiva sui mutui garantiti che non potrebbe essere coperta dalla massa fallimentare, oppure se la realizzazione degli attivi assunti con l'acquisizione di CS provocasse perdite superiori a 5 miliardi di franchi per UBS. </p><p>Oltre ai crediti d'impegno è chiesto un credito aggiuntivo di 5 milioni di franchi per risorse supplementari, necessarie per accompagnare l'attuazione delle misure e svolgere un'analisi di quanto accaduto.</p><p>Le Camere federali tratteranno il messaggio speciale nella sessione straordinaria di aprile.</p><p> </p><p>Analisi dei fatti</p><p>Contestualmente all'adozione del messaggio speciale, il Consiglio federale ha altresì deciso di svolgere un'analisi approfondita di quanto accaduto e sottoporre a un'accurata verifica la regolamentazione TBTF. Avvalendosi di perizie esterne, il Dipartimento federale delle finanze esaminerà nel dettaglio le circostanze che hanno reso necessario questo pacchetto di misure e valuterà accuratamente la regolamentazione TBTF. I risultati saranno presentati al Parlamento entro un anno nel quadro del prossimo rapporto sulla valutazione delle banche di rilevanza sistemica secondo l'articolo 52 della legge sulle banche. Il rapporto servirà inoltre all'adempimento dei postulati che verranno trasmessi dal Parlamento. Se anche quest'ultimo decidesse di procedere a un'analisi dei fatti, il Consiglio federale ne terrà conto</p><p> </p><p> </p><p><b>Credito aggiuntivo Ib</b> <b>(=disegno 3 e 4) </b></p><p> </p><p><b>Comunicato stampa del Consiglio federale del 29.03.2023</b></p><p><b>Il Consiglio federale approva 16 crediti aggiuntivi al preventivo 2023</b></p><p><b>Nella seduta del 29 marzo 2023 il Consiglio federale ha licenziato la prima aggiunta ordinaria al preventivo 2023. Con essa sottopone al Parlamento 16 crediti aggiuntivi per una somma totale di 433,8 milioni di franchi. Le aggiunte più consistenti riguardano il settore dell'asilo (166,1 mio.), il pacchetto di aiuti all'Ucraina e alla Repubblica di Moldova (113 mio.) e le indennità a favore del traffico regionale viaggiatori (87 mio.). I crediti d'impegno legati a Credit Suisse sono presentati al Parlamento nell'ambito di un messaggio separato. </b></p><p>Il 24 febbraio 2023 il Consiglio federale ha deciso di fornire un sostegno alle persone colpite dalla guerra in Ucraina e nelle regioni limitrofe (in particolare la Repubblica di Moldova) attraverso un pacchetto di aiuti dell'ordine di 140 milioni di franchi. Di questi, 27 milioni possono essere finanziati con mezzi preventivati, ragion per cui risulta un credito aggiuntivo pari a 113 milioni.</p><p>A causa delle persone in cerca di protezione provenienti dall'Ucraina, dalla primavera del 2022 sia la Segreteria di Stato della migrazione (SEM) che i Cantoni e i Comuni sono confrontati con una situazione straordinaria. Al contempo cresce il numero di domande d'asilo. Attualmente per il 2023 sono attese 30 000 domande. Al fine di evitare un aumento delle pendenze, la capacità di trattamento mensile delle domande d'asilo della SEM deve essere potenziata temporaneamente di 180 posti supplementari (26,2 mio.). Le ulteriori uscite supplementari riguardano i centri federali d'asilo e la messa a disposizione di posti in infrastrutture militari (139,9 mio.).</p><p>Per quanto riguarda le imprese di trasporto del traffico regionale viaggiatori, per il 2023 sono previsti costi scoperti sensibilmente più elevati (87 mio.). Il maggior fabbisogno è dovuto a effetti non previsti della pandemia di COVID e alla guerra in Ucraina.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 29 marzo 2023 concernente la prima aggiunta A al preventivo per il 2023"
    },
    {
      "number": 0,
      "resolutions": [

      ],
      "text": "Messaggio del 29 marzo 2023 concernente la prima aggiunta B al preventivo per il 2023"
    },
    {
      "number": 1,
      "resolutions": [
        {
          "council": 2,
          "date": "2023-04-11T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2023-04-11T00:00:00Z",
          "text": "Reiezione nella votazione sul complesso"
        },
        {
          "council": 2,
          "date": "2023-04-12T00:00:00Z",
          "text": "Deroga"
        },
        {
          "council": 1,
          "date": "2023-04-12T00:00:00Z",
          "text": "Reiezione nella votazione sul complesso"
        }
      ],
      "text": "Decreto federale Ia concernente l'aggiunta A al preventivo per il 2023"
    },
    {
      "number": 2,
      "resolutions": [
        {
          "council": 2,
          "date": "2023-04-11T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2023-04-11T00:00:00Z",
          "text": "Reiezione nella votazione sul complesso"
        },
        {
          "council": 2,
          "date": "2023-04-12T00:00:00Z",
          "text": "Deroga"
        },
        {
          "council": 1,
          "date": "2023-04-12T00:00:00Z",
          "text": "Reiezione nella votazione sul complesso"
        }
      ],
      "text": "Decreto federale Ib concernente la prima aggiunta A al preventivo 2023 (valori di pianificazione)"
    },
    {
      "number": 3,
      "resolutions": [

      ],
      "text": "Decreto federale IIa concernente la prima aggiunta B al preventivo per il 2023"
    },
    {
      "number": 4,
      "resolutions": [

      ],
      "text": "Decreto federale IIb concernente i valori di pianificazione nella prima aggiunta B al preventivo per il 2023"
    }
  ],
  "proceedings": "<p><b>Credito aggiuntivo Ia (=disegno 1 e 2)</b></p><p> </p><p>Notizia ATS</p><p><b>Dibattito il 11.04.2023</b></p><p><b>CSt+CN: garanzie CS-UBS; \"senatori\" approvano, Nazionale boccia</b></p><p><b>Dopo un lungo dibattito, un'alleanza sinistra-UDC ha respinto al Consiglio nazionale le garanzie finanziarie della Confederazione, pari a 109 miliardi di franchi, per l'acquisizione del Credit Suisse (CS) da parte di UBS. In precedenza gli Stati le avevano invece approvate.</b></p><p>I due crediti d'impegno - 100 miliardi erogati dalla Banca nazionale svizzera (BNS) al CS sotto forma di prestito coperto da garanzia federale nonché di una garanzia di 9 miliardi di franchi della Confederazione a UBS per ridurre i rischi derivanti dall'acquisizione di alcune attività potenzialmente in perdita - sono stati approvati dagli Stati con 29 voti contro 6 e 7 astenuti. Il \"niet\" del Nazionale è giunto con 102 voti contro 71 e 2 astensioni. Il dossier torna ora ai \"senatori\", che si riuniranno già domani alle 08.15.</p><p> </p><p>Un passo necessario</p><p>In apertura di seduta, i relatori commissionali delle due camere, Johanna Gapany (PLR/FR) per la Commissione delle finanze degli Stati (CdF-S) e Alex Farinelli (PLR/TI) per quella del Nazionale (CdF-N), hanno brevemente ricordato le tappe che hanno portato alla situazione attuale. Per Gapany il salvataggio di Credit Suisse era un passo necessario: in caso di fallimento della banca le ripercussioni per l'economia svizzera sarebbero ammontate, nella migliore delle ipotesi, a 146 miliardi di franchi. Molte PMI dipendono dal Credit Suisse: il 20% dell'economia sarebbe stata colpita, ha aggiunto da parte sua il \"senatore\" Olivier Français (PLR/VD).</p><p>Sottolineando come il Credit Suisse abbia commesso gravi errori e corso rischi insostenibili, il vodese ha detto che il Consiglio federale ha fatto bene a ricorre al diritto d'urgenza. \"Con il diritto ordinario - ha spiegato - non sarebbe stato possibile salvare il CS\". La consigliera federale Karin Keller-Sutter e i suoi collaboratori hanno fatto un ottimo lavoro, ha aggiunto il consigliere agli Stati Benedikt Würth (Centro/SG).</p><p>La \"senatrice\" Adèle Thorens (Verdi/VS) ha da parte sua evocato la lunga lista degli scandali che hanno coinvolto il Credit Suisse. Per l'ecologista, \"quello che deve sorprendere non è la crisi del CS ma il fatto che c'erano ancora persone disposte a concedere fiducia a una banca dove l'incompetenza e l'assenza di scrupoli erano alla luce del giorno\". In questo contesto il sostegno della Confederazione è una aberrazione morale e un distorsione del liberalismo.</p><p>Marco Chiesa (UDC/TI) ha criticato i manager del CS che, incassando bonus sempre più giganteschi, hanno voluto allargare il loro raggio d'azione \"perdendo così l'anima svizzera\" della banca. In questo modo \"il CS ha letteralmente perso il suo credito presso gli investitori e con esso anche la sua credibilità\".</p><p>Alcuni \"senatori\" si sono poi detti preoccupati dalla dimensione della nuova UBS. Per Hansjörg Knecht (UDC/AG) ciò rappresenta un enorme rischio per la Svizzera. La manovra ha generato un \"mostro bancario\", ha detto Carlo Sommaruga (PS/GE). Per Olivier Français andrebbe studiata l'eventualità di separare le attività svizzere del Credit Suisse.</p><p>La consigliera federale Karin Keller-Sutter ha detto di comprendere le critiche, ma ha ribadito di aver agito con l'unico scopo di limitare il più possibile i danni. Era necessario concedere una garanzia statale per ripristinare la fiducia delle altre banche. \"Un fallimento avrebbe avuto conseguenze catastrofiche\". La Confederazione ha studiato altre alternative, ma i rischi erano troppo grandi.</p><p>Questi argomenti sono stati ripetuti in serata al Consiglio nazionale. \"L'avidità e la propensione al rischio, incoraggiato dal versamento di bonus incedenti, ha portato il Credit Suisse in una situazione insostenibile\", ha sostenuto Jean-Paul Gschwind (Centro/JU). \"Il gruppo PLR deplora il fatto che i dirigenti strapagati della banca abbiano messo in serio pericolo la nostra economia e il sistema finanziario globale e che lo Stato abbia dovuto intervenire per evitare il peggio\", ha aggiunto Anna Giacometti (PLR/GR).</p><p>È stato giusto salvare il Credit Suisse ma ora è necessario adottare condizioni quadro per limitare i rischi, ha detto Sarah Wyss (PS/BS). La popolazione svizzera è preoccupata della grandezza della nuova UBS, ha sostenuto Felix Wettstein (Verdi/SO). \"Non vogliamo più banche che dominano il mercato, vogliamo che in futuro non esitano più banche troppo grandi per fallire\", ha detto Pirmin Schwander (UDC/SZ).</p><p> </p><p>Poco margine di manovra</p><p>Illustrando le scelte che oggi il Parlamento era chiamato a prendere, i due relatori commissionali hanno sottolineato che qualsiasi decisione sarebbe stata presa, le garanzie finanziarie della Confederazione di 109 miliardi di franchi sarebbero state in ogni caso erogate.</p><p>Il Consiglio federale, dopo aver avuto il via libera della Delegazione delle finanze del Parlamento, ha infatti preso, in accordo con l'Autorità federale di vigilanza sui mercati finanziari (FINMA) e la BNS, degli impegni \"giuridicamente vincolanti\", ha ricordato la relatrice della CdF-S Johanna Gapany. Il margine di manovra del Parlamento è insomma limitato alle condizioni che la Confederazione può esigere dalle due banche.</p><p>A tal proposito, i \"senatori\" hanno deciso senza voti contrari che la Segreteria generale del Dipartimento delle finanze dovrà esaminare \"in maniera approfondita le possibilità di azioni in materia di responsabilità contro le istanze dirigenti di Credit Suisse\". Con 28 voti contro 14 la Camera dei cantoni ha inoltre stabilito che eventuali garanzie supplementari non potranno essere concesse tramite procedura urgente.</p><p>Gli ex dirigenti del Credit Suisse devono rispondere delle loro azioni, ha sostenuto Olivier Français. \"Dovrebbero restituire i bonus ricevuti e non dovrebbero riceverne altri\", ha aggiunto.</p><p>Più in generale, la \"non scelta\" lasciata al Parlamento è stata fortemente criticata dal \"senatore\" Hansjörg Knecht (UDC/AG). \"Non è accettabile che Consiglio nazionale e degli Stati possano solo approvare i crediti; in futuro il Parlamento dovrà avere maggiore voce in capitolo\", ha sostenuto.</p><p> </p><p>Aggiornare il \"too big to fail\"</p><p>Ciò passa per la modifica delle disposizioni \"too big to fail\", hanno affermato vari oratori, sia al Consiglio nazionale che agli Stati. Non c'è però unanimità sulla velocità con la quale adottare le riforme. Per la sinistra e l'UDC vanno fatte rapidamente: \"il Consiglio federale deve fare una prima analisi entro l'estate\", ha sostenuto Jakob Stark (UDC/TG). Secondo Adèle Thorens è chiaro che le misure prese dopo il dissesto di UBS nel 2008 sono risultate alla luce dei fatti \"chiaramente insufficienti\".</p><p>Una visione condivisa da Marco Chiesa che non ha esitato a parlare di \"corresponsabilità dei politici\". Per il ticinese ora l'esecutivo deve fare in modo che non ci siano più aziende \"too big to fail\": un'impresa deve poter fallire senza trascinare la Svizzera o il mondo intero nel baratro, ha sostenuto.</p><p>\"Bisogna mantenere il sangue freddo\", ha replicato Olivier Français. Per Thomas Hefti (PLR/GL) non si deve cadere in una frenesia legislativa: \"la colpa della crisi non è dei politici, ma del CS\", ha sottolineato. Da parte sua, Benedikt Würth si è chiesto quale margine di manovra abbia la Svizzera, dato che le regolamentazioni del settore bancario dipendono anche dalle disposizioni prese a livello internazionale.</p><p>Gli Stati hanno quindi tacitamente approvato un postulato che chiede al governo di presentare modifiche della regolamentazione \"too big to fail\" per obbligare le banche a cessare l'attività delle succursali estere o delle parti di rilevanza sistemica. Dovrà inoltre esaminare diverse disposizioni per ridurre drasticamente i rischi per le finanze federali e l'economia svizzera dovuti agli istituti di rilevanza sistemica. Atti parlamentari simili sono stati depositati anche al Nazionale.</p><p>Da notare che al Consiglio nazionale durante le discussioni poi sfociate nella bocciatura dei due crediti d'impegno, erano state approvate le proposte dell'UDC che volevano esaminare le responsabilità dei dirigenti di Credit Suisse e garantire la concorrenza nel settore bancario dopo la fusione tra UBS e il CS.</p><p>Era invece stata bocciata invece la richiesta ecologista di modificare le basi legali per fare in modo che le imprese che ricevono aiuti dalla Confederazione si impegnino a rispettare obiettivi di sostenibilità. Questi aspetti, ha spiegato Alex Farinelli a nome della commissione, saranno discussi in un postulato che sarà trattato separatamente. \"No\" infine anche alle richieste della sinistra che voleva creare un gruppo di lavoro volto a salvaguardare i posti di lavoro. \"È un compito dei partner sociali\", ha sostenuto Farinelli. </p><p> </p><p>Notizia ATS</p><p><b>Dibattito il 12.04.2023</b></p><p><b>CN+CSt: respinte garanzie CS-UBS, che saranno comunque concesse</b></p><p><b>Il Consiglio nazionale ha definitivamente bocciato oggi i crediti d'impegno di 109 miliardi per l'acquisizione del Credit Suisse da parte di UBS. Inutile il \"sì\" degli Stati. Malgrado ciò, le garanzie saranno concesse alle due banche.</b></p><p>I due crediti d'impegno - 100 miliardi di franchi erogati dalla Banca nazionale svizzera (BNS) al CS sotto forma di prestito coperto da garanzia federale nonché una garanzia di 9 miliardi della Confederazione a UBS per ridurre i rischi derivanti dall'acquisizione di alcune attività potenzialmente in perdita - erano stati approvati in mattinata dal Consiglio degli Stati.</p><p>La Camera dei cantoni stamattina aveva introdotto nel decreto una richiesta al governo di modificare la legge sulle banche per rendere più restrittive le norme sulle banche di rilevanza sistemica. La revisione avrebbe dovuto esaminare alcune condizioni come un aumento sostanziale del capitale proprio e una limitazione dei bonus per i dirigenti delle banche di importanza sistemica. \"Si tratta di costruire un ponte con il Nazionale\", aveva dichiarato la \"senatrice\" Johanna Gapany (PLR/FR) a nome della commissione.</p><p> </p><p>Voto di protesta</p><p>La proposta di compromesso non è però stata raccolta dalla Camera del popolo. Il \"no\" del Consiglio nazionale, giunto dai banchi dell'UDC e dallo schieramento rosso-verde, è da intendersi come un voto di protesta. Democentristi, socialisti ed ecologisti hanno spesso evocato il salvataggio di UBS nel 2008, che a loro dire avrebbe dovuto sfociare in norme \"too big to fail\" ben più severe di quelle poi adottate.</p><p>Insomma, è forse vero che lo scorso 19 marzo non c'erano alternative migliori, ma per UDC, PS e Verdi è la prova che si doveva agire prima. Oggi i consiglieri nazionali hanno in gran parte ripetuto quando detto ieri. \"Abbiamo bisogno di banche più piccole e responsabili\", ha ad esempio sostenuto Franziska Ryser (Verdi/AG), chiedendo anche di non dimenticare il criterio della sostenibilità.</p><p>Il PS, per bocca del suo capogruppo Roger Nordmann (PS/VD), si era detto disposto, contrariamente a ieri, ad accettare i due crediti d'impegno nel caso in cui il Consiglio federale si fosse impegnato a rivedere la legge sulle banche di importanza sistemica allo scopo di aumentare capitale proprio e limitare i bonus. La formulazione prevista dal Consiglio degli Stati - il Consiglio federale \"esamina\" un aumento del capitale proprio e una limitazione dei bonus - è però ancora insufficiente.</p><p>Il governo sta già lavorando in questo senso, come del resto previsto dall'accordo internazionale detto \"Basilea 3\" che mira proprio ad aumentare il capitale proprio delle banche, ha risposto Karin Keller-Sutter. Per quel che concerne i bonus, il governo sottoporrà al Parlamento un disegno di legge, ha aggiunto la ministra delle finanze, senza però convincere il gruppo socialista.</p><p>Aumentare il capitale proprio non risolverà i problemi, farà solo crescere i costi, ha sostenuto Pirmin Schwander (UDC/SZ). Per il democentrista occorre ridurre la dimensione delle banche: \"vogliamo che in futuro non esitano più banche troppo grandi per fallire\".</p><p>PLR, Centro e Verdi liberali hanno da parte loro nuovamente chiesto di concedere le garanzie. Si tratta di evitare di inviare cattivi segnali ai mercati finanziari. Per Peter Schilliger (PLR/LU) le misure adottate dal Parlamento hanno il merito di dare un mandato chiaro al Consiglio federale, ma restano sufficientemente aperte per lasciare al governo un certo margine di manovra.</p><p>Il \"no\" odierno conferma la bocciatura giunta la scorsa notte. Il dossier è dunque definitivamente affossato. Inutile quindi il secondo \"sì\" del Consiglio degli Stati, che stamattina aveva approvato le garanzie finanziarie della Confederazione con 29 voti contro 5 e 7 astenuti.</p><p> </p><p>Diritto d'urgenza</p><p>Concretamente, in questa sessione straordinaria gli Stati e il Nazionale erano chiamati a trasporre nel diritto ordinario i due crediti d'impegno approvati dal governo con il diritto d'urgenza. Come detto, la loro bocciatura non cambierà le carte in tavola, visto che il Consiglio federale ha già sottoscritto accordi vincolanti, dopo aver ottenuto il via libera della Delegazione delle finanze del Parlamento (DelFin).</p><p>Come sottolineato dalla consigliera federale Karin Keller-Sutter, si tratta di una procedura perfettamente legale, e prevista dalla Costituzione in casi eccezionali. Non si può poi dire che il Parlamento sia stato completamente tagliato fuori, visto che le garanzie hanno ricevuto l'\"ok\" della DelFin, dove siedono tre \"senatori\" e tre consiglieri nazionali, tutti membri delle rispettive commissioni delle finanze.</p><p> </p><p><b>Comunicato stampa della commissione delle finanze del Consiglio degli Stati del 10.05.2023 </b></p><p><b>La Commissione delle finanze del Consiglio degli Stati (CdF-S) propone, nell'ambito della prima aggiunta B al preventivo 2023, di accordare ulteriori 7 milioni di franchi a favore del pool di risorse dipartimentale del DFF al fine di accompagnare il DFF nel contesto del processo di acquisizione di Credit Suisse da parte di UBS. Propone invece di respingere il credito richiesto per finanziare le misure salariali supplementari legate alla compensazione del rincaro. Infine, rinvia la sua decisione concernente il finanziamento di ulteriori strutture di accoglienza destinate ai richiedenti l'asilo. </b></p><p><b>Prima aggiunta B al preventivo 2023 </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230007\">23.007</a><b> s</b>)</p><p>Con la prima aggiunta B al preventivo 2023 il Consiglio federale chiede in particolare 16 crediti aggiuntivi per un totale di 433,8 milioni. I crediti aggiuntivi sono necessari soprattutto per il settore dell'asilo (166,1 mio.), per un ulteriore pacchetto di aiuti per l'Ucraina e la Repubblica di Moldova (113,0 mio.) come pure per le indennità a favore del traffico regionale viaggiatori (87 mio.). Un annuncio ulteriore del Consiglio federale del 26 aprile 2023 relativo a un importo di 132,9 milioni di franchi volto a finanziare ulteriori strutture di accoglienza destinate ai richiedenti l'asilo è stato inoltre aggiunto a questo oggetto.</p><p>La Commissione propone di propria iniziativa, all'unanimità, di accordare ulteriori 7 milioni di franchi a favore di un pool di risorse dipartimentale del DFF al fine di dare al Consiglio federale i mezzi per trattare le questioni economiche e giuridiche connesse all'acquisizione di Credit Suisse da parte di UBS. La Commissione subordina la concessione di questo credito a un esame approfondito riguardante le possibilità di promuovere azioni di responsabilità contro gli organi di Credit Suisse.</p><p>Per contro, con 7 voti contro 3 e 1 astensione, la CdF-S ha respinto l'importo richiesto dal Consiglio federale a titolo di misure salariali per la compensazione del rincaro. La maggioranza ritiene che vada mantenuta la compensazione del rincaro pari al 2 per cento, poiché non vi sono nuovi valori che giustifichino un nuovo aumento rispetto a quello stabilito nel quadro del preventivo 2023. La situazione economica incoraggia inoltre il rigore finanziario, in particolare tramite misure mirate, e la Commissione critica il fatto che non sia stato previsto alcun sistema regressivo per avvantaggiare le classi salariali più basse. Dal momento che l'aumento è già stato accordato, nel caso in cui la maggioranza del Parlamento accettasse questo importo, i relativi costi supplementari di 31,2 milioni di franchi dovrebbero essere compensati nell'ambito delle spese proprie dell'insieme dei dipartimenti.</p><p>Infine, la Commissione ha deciso di chiedere al DDPS un rapporto supplementare sulla sua capacità di fornire alloggi d'emergenza per i richiedenti l'asilo nel caso in cui gli alloggi collettivi siano sovraffollati. La Commissione reputa che le conclusioni del rapporto siano necessarie per la sua presa di posizione: per questa ragione si riunirà nuovamente il 30 maggio e sulla base degli elementi che le saranno stati trasmessi nel frattempo formulerà la propria proposta al Consiglio degli Stati in merito all'annuncio ulteriore di 132,9 milioni di franchi.</p><p>La Commissione propone di accettare integralmente i crediti aggiuntivi e addizionali richiesti dal Consiglio federale.</p><p> </p><p> <b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Preventivo 2023. Prima aggiunta"
}