{
  "id": 20230007,
  "updated": "2023-03-23T16:33:08Z",
  "formattedId": "23.007",
  "initialSituation": "<p><b>Credito aggiuntivo Ia</b></p><p><b> </b></p><p><b>Comunicato stampa del Consiglio federale del 29.03.2023</b></p><p><b>Il Consiglio federale adotta un messaggio speciale concernente i crediti d'impegno per la Banca nazionale svizzera e UBS</b></p><p><b>Oltre ai crediti aggiuntivi ordinari a complemento del preventivo 2023, nella seduta del 29 marzo 2023 il Consiglio federale ha adottato il messaggio speciale concernente i due crediti d'impegno urgenti destinati alla Banca nazionale svizzera (BNS) e a UBS per un totale di 109 miliardi di franchi. Si tratta di garanzie che non hanno ripercussioni finanziarie dirette per la Confederazione. È inoltre chiesto un credito aggiuntivo di 5 milioni di franchi per risorse supplementari. L'Esecutivo ha altresì deciso di svolgere un'analisi approfondita di quanto accaduto e sottoporre a un'accurata valutazione la regolamantazione \"too big to fail\" (TBTF).</b></p><p>Il 16 e il 19 marzo 2023 il Consiglio federale ha deciso diverse misure volte a scongiurare l'imminente dissesto di Credit Suisse (CS), banca di rilevanza sistemica attiva a livello globale, e dunque una crisi finanziaria internazionale come pure un danno di enormi proporzioni per la piazza finanziaria svizzera e l'intera economia nazionale. L'Esecutivo ritiene che il pacchetto di misure incentrato sull'acquisizione di CS da parte di UBS abbia consentito di raggiungere questo obiettivo minimizzando i costi per lo Stato e i contribuenti, tenuto conto delle circostanze. </p><p> </p><p>Messaggio speciale concernente i crediti d'impegno</p><p>Il pacchetto di misure in questione comprende anche la concessione alla BNS e a UBS di garanzie da parte della Confederazione per le quali era necessario lo stanziamento di crediti d'impegno. Data l'urgenza, la Delegazione delle finanze delle Camere federali ha autorizzato entrambi i crediti d'impegno già il 19 marzo 2023. I due crediti saranno sottoposti anche alle Camere federali tramite il messaggio speciale adottato dal Consiglio federale in data odierna. Essi riguardano le seguenti garanzie della Confederazione: </p><p><b>- </b>garanzia in caso di dissesto di 100 miliardi a favore della BNS per ulteriori mutui a sostegno della liquidità erogati a CS. I mutui supplementari a sostegno della liquidità garantiti dalla Confederazione sono erogati solo in caso di necessità per permettere a Credit Suisse di proseguire la propria attività e quindi di procedere in modo ordinato all'acquisizione da parte di UBS. Questi mutui a sostegno della liquidità sono garantiti anche mediante un privilegio nel fallimento. Ciò significa che, in caso di fallimento, il rimborso dei mutui utilizzati avrà la precedenza sulle pretese di determinati altri creditori. La mutuataria dovrà inoltre versare un premio per la messa a disposizione di una garanzia in caso di dissesto e un premio di rischio;</p><p><b>- </b>garanzia di perdita per UBS pari a 9 miliardi di franchi. Affinché l'acquisizione di CS da parte di UBS possa andare in porto, la Confederazione concede una garanzia di 9 miliardi di franchi al massimo per eventuali perdite su un determinato portafoglio di attivi difficilmente valutabili. Tuttavia, questa garanzia verrebbe applicata solo se la realizzazione di tali attivi dovesse cagionare a UBS perdite superiori a 5 miliardi di franchi. </p><p>Le due garanzie non hanno ripercussioni finanziarie dirette per la Confederazione. Il bilancio straordinario della Confederazione sarebbe gravato solo se CS fallisse e la BNS, nonostante il privilegio nel fallimento, subisse una perdita definitiva sui mutui garantiti che non potrebbe essere coperta dalla massa fallimentare, oppure se la realizzazione degli attivi assunti con l'acquisizione di CS provocasse perdite superiori a 5 miliardi di franchi per UBS. </p><p>Oltre ai crediti d'impegno è chiesto un credito aggiuntivo di 5 milioni di franchi per risorse supplementari, necessarie per accompagnare l'attuazione delle misure e svolgere un'analisi di quanto accaduto.</p><p>Le Camere federali tratteranno il messaggio speciale nella sessione straordinaria di aprile.</p><p> </p><p>Analisi dei fatti</p><p>Contestualmente all'adozione del messaggio speciale, il Consiglio federale ha altresì deciso di svolgere un'analisi approfondita di quanto accaduto e sottoporre a un'accurata verifica la regolamentazione TBTF. Avvalendosi di perizie esterne, il Dipartimento federale delle finanze esaminerà nel dettaglio le circostanze che hanno reso necessario questo pacchetto di misure e valuterà accuratamente la regolamentazione TBTF. I risultati saranno presentati al Parlamento entro un anno nel quadro del prossimo rapporto sulla valutazione delle banche di rilevanza sistemica secondo l'articolo 52 della legge sulle banche. Il rapporto servirà inoltre all'adempimento dei postulati che verranno trasmessi dal Parlamento. Se anche quest'ultimo decidesse di procedere a un'analisi dei fatti, il Consiglio federale ne terrà conto</p><p> </p><p> </p><p><b>Credito aggiuntivo Ib</b></p><p> </p><p><b>Comunicato stampa del Consiglio federale del 29.03.2023</b></p><p><b>Il Consiglio federale approva 16 crediti aggiuntivi al preventivo 2023</b></p><p><b>Nella seduta del 29 marzo 2023 il Consiglio federale ha licenziato la prima aggiunta ordinaria al preventivo 2023. Con essa sottopone al Parlamento 16 crediti aggiuntivi per una somma totale di 433,8 milioni di franchi. Le aggiunte più consistenti riguardano il settore dell'asilo (166,1 mio.), il pacchetto di aiuti all'Ucraina e alla Repubblica di Moldova (113 mio.) e le indennità a favore del traffico regionale viaggiatori (87 mio.). I crediti d'impegno legati a Credit Suisse sono presentati al Parlamento nell'ambito di un messaggio separato. </b></p><p>Il 24 febbraio 2023 il Consiglio federale ha deciso di fornire un sostegno alle persone colpite dalla guerra in Ucraina e nelle regioni limitrofe (in particolare la Repubblica di Moldova) attraverso un pacchetto di aiuti dell'ordine di 140 milioni di franchi. Di questi, 27 milioni possono essere finanziati con mezzi preventivati, ragion per cui risulta un credito aggiuntivo pari a 113 milioni.</p><p>A causa delle persone in cerca di protezione provenienti dall'Ucraina, dalla primavera del 2022 sia la Segreteria di Stato della migrazione (SEM) che i Cantoni e i Comuni sono confrontati con una situazione straordinaria. Al contempo cresce il numero di domande d'asilo. Attualmente per il 2023 sono attese 30 000 domande. Al fine di evitare un aumento delle pendenze, la capacità di trattamento mensile delle domande d'asilo della SEM deve essere potenziata temporaneamente di 180 posti supplementari (26,2 mio.). Le ulteriori uscite supplementari riguardano i centri federali d'asilo e la messa a disposizione di posti in infrastrutture militari (139,9 mio.).</p><p>Per quanto riguarda le imprese di trasporto del traffico regionale viaggiatori, per il 2023 sono previsti costi scoperti sensibilmente più elevati (87 mio.). Il maggior fabbisogno è dovuto a effetti non previsti della pandemia di COVID e alla guerra in Ucraina.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione delle finanze del Consiglio degli Stati del 30.03.2023</b></p><p><b>La Commissione delle finanze del Consiglio degli Stati (CdF-S) ha esaminato preliminarmente il disegno di aggiunta al preventivo 2023, che comprende in particolare le garanzie della Confederazione nel quadro dell'acquisto di Credit Suisse da parte di UBS. Dopo una discussione approfondita e con determinate esigenze nei confronti del Consiglio federale, la Commissione propone al proprio Consiglio di approvare questi crediti.</b></p><p> </p><p>Esame del progetto concernente la prima aggiunta al preventivo per il 2023 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230007\">23.007</a>)</p><p>Nella sua seduta del 23 marzo scorso la CdF-S aveva già discusso in via preliminare in merito all'acquisto di Credit Suisse da parte di UBS nonché in merito alle sue ripercussioni sulle finanze federali e sull'economia in generale. In quell'occasione la Commissione, informata in modo dettagliato dal vicepresidente della Delegazione delle finanze (DelFin) e dal capo del Dipartimento federale delle finanze (DFF), aveva avuto modo di porre numerose domande, in particolare sulla soluzione scelta e le altre possibili opzioni, i rischi in caso di fallimento nonché la vigilanza esercitata dalla FINMA. La CdF-S ha dovuto attendere l'adozione del messaggio per procedere in modo formale all'esame preliminare della prima aggiunta al preventivo 2023. Visto che il Consiglio federale ha licenziato il messaggio ieri, 29 marzo, la Commissione si riunita oggi in via straordinaria.</p><p>Il progetto del Consiglio federale chiede, tramite la prima aggiunta, due crediti d'impegno per lo stanziamento di mutui a sostegno della liquidità erogati dalla Banca Nazionale Svizzera con garanzia da parte della Confederazione in caso di dissesto (100 mia. di fr.) e per lo stanziamento di una garanzia della Confederazione per UBS destinata a coprire le eventuali perdite risultanti dalla vendita di attivi di Credit Suisse difficili da valutare (9 mia. fr.). È stato inoltre sollecitato un credito supplementare di 5 milioni di franchi per finanziare le risorse supplementari destinate a garantire l'accompagnamento dell'attuazione delle misure.</p><p>Le numerose domande poste nel quadro del dibattito sul complesso hanno nuovamente confermato la preoccupazione dei membri della CdF-S e la loro volontà di capire sia le ragioni e il contesto della crisi del Credit Suisse, sia gli effetti della soluzione elaborata per poter agire in modo da evitare che una simile situazione si riproduca in futuro. Stabilita l'entrata in materia, la CdF-S ha analizzato le nove proposte che le sono state presentate. Essendo gli importi approvati dalla DelFin già impegnati, la successiva approvazione da parte dell'Assemblea federale non ha effetto vincolante. Un rifiuto equivarrebbe a un biasimo politico alla Delegazione delle finanze e al Consiglio federale. Non è più possibile vincolare questi crediti concessi a una qualsiasi condizione, ma è però possibile vincolare la loro attuazione a condizioni quadro per l'impiego dei crediti nell'ambito dei rapporti interni tra Consiglio federale e Parlamento. In questo contesto la Commissione ha accolto le tre proposte seguenti:</p><p> </p><p>- con 11 voti contro 0 e 1 astensione: che la Confederazione partecipi in qualità di terzo alla procedura di esame di cui all'articolo <a  href=\"https://www.fedlex.admin.ch/eli/cc/1996/546_546_546/it#art_33\">33 capoverso 1</a> della legge sui cartelli per garantire una concorrenza efficace;</p><p>- con 9 voti contro 0 e 3 astensioni: che siano esaminate in maniera approfondita le possibilità di azioni in materia di responsabilità contro le istanze dirigenti di Credit Suisse. Viene allocato alla Confederazione un importo supplementare di 2 milioni per questo compito;</p><p>- con 6 voti contro 5 e 1 astensione: che la concessione di eventuali garanzie supplementari nel quadro del caso in questione non possa essere oggetto di una procedura urgente. Contro questa decisione è stata depositata una proposta di minoranza: questo punto sarà oggetto di discussione in seno al Consiglio degli Stati durante la sessione straordinaria prevista dall'11 aprile.</p><p> </p><p>A complemento di queste modifiche, la Commissione ha deciso di far avanzare celermente il dibattito decidendo di depositare in un prossimo futuro un postulato volto a ottenere rapidamente un rapporto che metta in evidenza gli adeguamenti legislativi necessari. Si tratta segnatamente di ottenere informazioni circa la dimensione e l'influenza della nuova banca ma anche l'eventuale continuazione autonoma delle attività di Credit Suisse. Si tratta inoltre di ottenere un esame dei rischi attuali e un'analisi delle competenze della FINMA, delle esigenze in materia di fondi propri nonché delle condizioni da attuare per garantire la stabilità finanziaria.</p><p>Nella votazione sul complesso, il decreto federale 1a concernente la prima aggiunta 1a al preventivo per il 2023 è stato accolto con 11 voti contro 0 e 1 astensione approvato mentre il decreto federale 1b concernente la prima aggiunta 1a al preventivo per il 2023 (quadro finanziario) è stato all'unanimità.</p><p> </p><p><b>Informazioni</b></p><p>Franz Leutert, segretario supplente della commissione,</p><p>058 322 94 48,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione delle finanze del Consiglio nazionale del 31.03.2023</b></p><p><b>I crediti d'impegno richiesti dal Consiglio federale e già approvati dalla Delegazione delle finanze delle Camere federali per garanzie concesse alla Banca nazionale svizzera e UBS pari a complessivamente 109 miliardi di franchi sono stati discussi a fondo dalla Commissione delle finanze del Consiglio nazionale. La Commissione propone al Consiglio nazionale con 17 voti contro 1 e 4 astensioni di approvarli e rinuncia, nell'interesse della stabilità finanziaria, a vincolare questo stanziamento a condizioni. Nello stesso tempo, nell'ambito dell'acquisizione di Credit Suisse da parte di UBS essa presenta un postulato mantello che incarica il Consiglio federale di svolgere accertamenti in svariati settori. Il dispositivo concernente il credito e il postulato di commissione saranno discussi nella sessione straordinaria nella settimana dopo Pasqua.</b></p><p> </p><p>PRIMA AGGIUNTA A AL PREVENTIVO 2023: GARANZIA DELLA CONFEDERAZIONE IN CASO DI DISSESTO (BNS/CREDIT SUISSE) E GARANZIA DELLA CONFEDERAZIONE IN CASO DI PERDITE (UBS) (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230007\">23.007</a> SN)</p><p>Il <a  href=\"https://www.parlament.ch/press-releases/Pages/mm-findel-2023-03-19.aspx\">19 marzo 2023</a> la Delegazione delle finanze delle Camere federali (DelFin) ha approvato due crediti d'impegno urgenti pari a complessivamente 109 miliardi di franchi. Un primo credito d'impegno è stato approvato per la concessione di una garanzia (100 miliardi) in caso di dissesto per i mutui a sostegno della liquidità della Banca nazionale svizzera (BNS), un secondo credito d'impegno è stato approvato per la concessione di una garanzia della Confederazione a UBS per coprire eventuali perdite nella vendita di attivi di Credit Suisse (9 miliardi). Il 29 marzo 2023 il Consiglio federale ha adottato un <a  href=\"https://www.efv.admin.ch/dam/efv/de/dokumente/Finanzberichte/finanzberichte/nachtrag/nk1a-2023.pdf.download.pdf/NKIa-2023-d.pdf\">messaggio speciale</a> in vista dell'approvazione a posteriori del credito da parte del Parlamento. Il 30 marzo le Commissioni delle finanze del <a  href=\"https://www.parlament.ch/press-releases/Pages/mm-FK-S-2023-03-30.aspx\">Consiglio degli Stati</a> e del Consiglio nazionale hanno discusso il progetto separatamente. Le possibilità sul piano giuridico della Commissione e delle Camere nell'approvazione a posteriori dei crediti urgenti sono state riassunte in una breve nota (cfr. allegato).</p><p>La Commissione delle finanze del Consiglio nazionale (CdF-N) si è informata dapprima presso la DelFin su quanto da essa deliberato e deciso il 19 marzo. È poi seguito un colloquio generale approfondito al quale hanno partecipato, oltre al capo del DFF, anche il presidente della Banca nazionale svizzera e la presidente del consiglio d'amministrazione della FINMA. Per la deliberazione di dettaglio conclusiva sono giunte alla Commissione 14 proposte. Sono state presentate diverse condizioni quadro riguardanti l'utilizzazione dei crediti, nonché depositati interventi e iniziative di commissione. Non è stata presentata nessuna proposta di modifica dei crediti richiesti. Con 17 voti contro 1 e 4 astensioni, la CdF-N ha così approvato il disegno sulla Prima aggiunta A al preventivo 2023 (riguardante crediti d'impegno nell'affare CS) nella votazione sul complesso.</p><p>Alcune minoranze della Commissione hanno proposto di vincolare l'attuazione dei crediti d'impegno a cinque condizioni quadro. Queste condizioni sono di natura prospettica e non mettono in forse l'accordo di acquisizione di Credit Suisse da parte di UBS. Nell'interesse della stabilità dei mercati finanziari, la Commissione rinuncia ad assoggettare l'approvazione dei crediti a condizioni.</p><p>La Commissione ha riunito diverse domande formulate da suoi membri in un postulato mantello a cui il Consiglio federale risponderà in seguito. Tale postulato incarica il Consiglio federale di valutare i seguenti punti e di fare rapporto in merito al Parlamento:</p><p>- primo punto della situazione (gravità, probabilità d'insorgenza, periodo) delle ripercussioni giuridiche, di politica istituzionale e finanziarie (danni, rischi e opportunità) dell'avvenuta integrazione di Credit Suisse in UBS grazie a garanzie della Confederazione;</p><p>- classificazione delle ripercussioni ipotetiche di una gestione statale temporanea della crisi del CS;</p><p>- riduzione dei rischi derivanti dalle banche di rilevanza sistemica per le finanze federali e l'economia svizzera;</p><p>- divieto di pagamento di rimunerazioni variabili alla direzione suprema delle banche oggetto di una fusione negli anni in cui è fatto ricorso completamente o in parte a una garanzia della Confederazione a copertura delle perdite;</p><p>- restrizioni legali delle componenti salariali variabili per i membri del consiglio d'amministrazione, della direzione e degli organi di controllo o di altre categorie di persone di banche di rilevanza sistemica;</p><p>- richiesta generale di obiettivi di sostenibilità, analogamente a quelli che la stessa Confederazione si dà o che ha ratificato a livello internazionale, in caso di aiuti statali straordinari per le imprese private;</p><p>- aumento della quota di capitale proprio delle banche di rilevanza sistemica;</p><p>- introduzione di un sistema bancario separato per le banche di rilevanza sistemica mediante scorporo della banca d'investimento dalla banca commerciale.</p><p>Nella prossima sessione straordinaria le Camere federali si occuperanno dei crediti d'impegno urgenti e dei relativi interventi di commissione. Le proposte delle Commissioni delle finanze ai loro Consigli saranno riassunte in un paragramma all'attenzione dei gruppi e pubblicate nei prossimi giorni sul sito Internet del Parlamento.</p><p> </p><p>ALTRI TEMI DI POLITICA FINANZIARIA</p><p>Nell'ambito di una discussione generale la CdF-N si è inoltre occupata della Prima aggiunta B al Preventivo 2023 (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20230007\">23.007</a> sn), che il Consiglio federale ha richiesto con il suo <a  href=\"https://www.efv.admin.ch/dam/efv/de/dokumente/Finanzberichte/finanzberichte/nachtrag/nk1a-2023.pdf.download.pdf/NKIa-2023-d.pdf\">messaggio speciale</a> del 29 marzo 2023. Si tratta di 16 crediti aggiuntivi ordinari pari a complessivamente 433,8 milioni di franchi, concernenti in particolare il settore dell'asilo, il sostegno a favore dell'Ucraina e il traffico regionale viaggiatori. Le sottocommissioni della CdF-N discuteranno a fondo le proposte del Consiglio federale entro la fine di aprile nell'ambito della deliberazione di dettaglio.</p><p>Nel contesto degli attuali sforzi in materia di correzioni di bilancio la Commissione è stata informata in merito ai <a  href=\"https://www.efv.admin.ch/efv/it/home/aktuell/nsb-news_list.msg-id-93635.html\">parametri fondamentali</a> dei decreti finanziari pluriennali decisi dal Consiglio federale. All'inizio di ogni legislatura il Consiglio federale adotta i disegni dei decreti finanziari pluriennali di vasta portata nei settori educazione/ricerca/innovazione, esercito, politica agricola, cooperazione internazionale, traffico regionale viaggiatori, ambiente e cultura. Questi decreti federali catalizzano circa un quarto delle uscite della Confederazione. La CdF-N si è occupata delle ripercussioni dei decreti del Consiglio federale nei rispettivi settori di compiti. Essa sottolinea che gli importi decisi rappresentano valori limite superiori, la cui utilizzazione dipende dall'ulteriore evoluzione delle finanze federali. Nonostante le <a  href=\"https://www.admin.ch/gov/it/pagina-iniziale/documentazione/comunicati-stampa.msg-id-94037.html\">recenti decisioni</a> relative a misure di sgravio per il bilancio della Confederazione, negli anni della pianificazione finanziaria rimarrà comunque un disavanzo strutturale, il quale secondo la regolamentazione del freno alle spese va corretto.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "Preventivo 2023. Prima aggiunta"
}