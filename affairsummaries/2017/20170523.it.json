{
  "id": 20170523,
  "updated": "2020-02-13T08:33:48Z",
  "formattedId": "17.523",
  "initialSituation": "<p>Fondandomi sull'articolo 160 capoverso 1 della Costituzione federale e sull'articolo 107 della legge sul Parlamento, presento la seguente iniziativa:</p><p>Mediante una pertinente modifica di legge si deve consentire ancora alle persone che si uniscono in matrimonio di adottare il doppio cognome.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAG-CN",
            "id": 12,
            "name": "Commissione degli affari giuridici CN"
          },
          "date": "2019-01-14T00:00:00Z",
          "text": "È dato seguito"
        },
        {
          "committee": {
            "abbreviation": "CAG-CS",
            "id": 25,
            "name": "Commissione degli affari giuridici CS"
          },
          "date": "2020-02-11T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione degli affari giuridici del Consiglio nazionale del 15.02.2019</b></p><p>La Commissione ha dato seguito, con 17 voti contro 7, all'iniziativa parlamentare Stamm <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170523\">17.523</a> \"Possibilità di portare il doppio cognome dopo il matrimonio\", che chiede di consentire di nuovo alle persone che si uniscono in matrimonio di adottare il doppio cognome. </p><p> </p><p><b>Comunicato stampa della commissione degli affari giuridici del Consiglio nazionale del 30.04.2021</b></p><p><b>Matrimonio con libera scelta di un doppio cognome</b></p><p>La Commissione ha discusso su come procedere in merito all'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170523\">17.523</a>, che chiede di reintrodurre il doppio cognome, una possibilità che era stata abolita nel 2013 con la revisione del Codice civile svizzero. La Commissione ha rafforzato la propria decisione di concedere ai coniugi la possibilità di scegliere un doppio cognome e intende sancirla nella legge con due varianti. Oltre al ritorno al diritto anteriore, che concedeva allo sposo o alla sposa la possibilità di aggiungere al cognome comune il cognome da celibe, in futuro entrambi i coniugi dovrebbero poter mantenere il proprio cognome da celibi e abbinarvi quello dell'altro coniuge (15 voti contro 1 e 9 astensioni). In futuro i coniugi Rossi e Bernasconi potranno quindi chiamarsi Rossi Bernasconi e Bernasconi Rossi. La Commissione ha pertanto incaricato l'Amministrazione di elaborare un progetto preliminare in tal senso per una delle prossime sedute.</p><p> </p><p><b>Comunicato stampa della commissione degli affari giuridici del Consiglio nazionale del 19.11.2021</b></p><p>La Commissione ha proseguito i lavori relativi al progetto preliminare in adempimento dell'iniziativa parlamentare (Stamm) Walliser <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170523\">17.523</a> \"Possibilità di portare il doppio cognome dopo il matrimonio\" e con 14 voti contro 9 e 2 astensioni si è pronunciata per l'elaborazione di una terza variante che mira a consentire di portare il cognome d'affinità quale cognome ufficiale. </p><p>Dal 1° gennaio 2013 il diritto vigente non prevede più la possibilità di adottare un doppio cognome ufficiale; attuando l'iniziativa parlamentare si mira a reintrodurre tale opzione. La Commissione ha discusso due diverse varianti: la \"soluzione piccola\" ricalca in gran parte la normativa precedentemente in vigore. La fidanzata o il fidanzato il cui cognome da nubile o celibe non viene scelto quale cognome coniugale comune dovrà poter anteporre il proprio cognome attuale a quello coniugale. La \"soluzione grande\" prevede che entrambi i fidanzati possano portare un doppio cognome ufficiale, senza che per questo si debba formare un cognome coniugale comune. Il doppio cognome matrimoniale si compone in questo caso del proprio cognome attuale seguito da quello attuale del fidanzato o della fidanzata. In aggiunta a queste due varianti, con 14 voti contro 9 e 2 astensioni la Commissione chiede inoltre l'elaborazione di una terza variante che preveda la possibilità di portare il cognome di affinità come cognome ufficiale. La Commissione ha attribuito il relativo mandato all'Amministrazione e proseguirà le deliberazioni nelle prossime sedute.</p><p> </p><p><b>Comunicato stampa della commissione degli affari giuridici del Consiglio nazionale del 20.05.2022</b></p><p>Con 23 voti contro 0 e 2 astensioni, la Commissione ha adottato un progetto preliminare in adempimento dell'iniziativa parlamentare (Stamm) Walliser <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170523\">17.523</a> (\"Possibilità di portare il doppio cognome dopo il matrimonio\"), il quale prevede una soluzione piccola e una soluzione grande. La \"soluzione piccola\" si basa sul concetto di fondo della revisione del diritto in materia di cognome entrata in vigore prima del 1° gennaio 2013 (formazione di un doppio cognome mediante anteposizione del cognome attuale del fidanzato o della fidanzata, il cui cognome da celibe o nubile dopo la conclusione del matrimonio non diventerà il cognome coniugale comune). La Commissione si chiede tuttavia se non si debba cogliere l'occasione per introdurre una soluzione più estesa che tenga meglio conto dei diversi bisogni. Essa propone pertanto una \"soluzione grande\" quale nuovo concetto che consentirà in futuro a entrambi i coniugi di portare un doppio cognome - e più precisamente con o senza trattino a scelta - indipendentemente dal fatto che formino un cognome coniugale comune o mantengano il loro cognome attuale. Il cognome d'affinità, sinora non riconosciuto come cognome ufficiale, verrebbe quindi nello stesso tempo disciplinato nella legge.</p><p>La \"soluzione grande\" presuppone che i fidanzati per i quali il mantenimento dell'attuale identità riveste un'importanza primaria possano mantenere il loro cognome attuale aggiungendo quello dell'altro o dell'altra. Se i fidanzati decidono di optare per un cognome coniugale, il cognome coniugale figurerà per contro sempre al primo posto del doppio cognome ed entrambi i coniugi porteranno - sempre che entrambi optino per un doppio cognome - un doppio cognome identico. La \"soluzione grande\" si ricollega pertanto alla logica del diritto vigente, secondo cui i fidanzati devono decidere se mantenere il proprio cognome o dichiarare quale cognome coniugale comune uno dei loro cognomi da celibi o nubili. Questa decisione di principio non sarà più modificata in seguito nemmeno con il diritto transitorio, ragione per cui quest'ultimo consentirà la formazione successiva di un doppio cognome attenendosi alla logica del modello scelto al momento della conclusione del matrimonio (mantenere il cognome o formare un cognome coniugale). La revisione proposta non ha ripercussioni sul cognome dei figli. In particolare non si prevede di introdurre la possibilità per i figli di portare un doppio cognome.</p><p>La Commissione avvierà la consultazione nelle prossime settimane.</p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Possibilità di portare il doppio cognome dopo il matrimonio"
}