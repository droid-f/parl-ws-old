{
  "id": 20170400,
  "updated": "2022-08-11T13:19:55Z",
  "formattedId": "17.400",
  "initialSituation": "<p><b>Comunicato stampa della commissione dell'economia e dei tributi</b> <b>del Consiglio degli Stati del 28.05.2021</b></p><p><b>La Commissione dell'economia e dei tributi del Consiglio degli stati (CET-S) ha esaminato il suo progetto di legge federale concernente il cambio di sistema nell'ambito dell'imposizione della proprietà abitativa </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170400\">17.400</a>)<b> adottandolo nella votazione sul complesso con 9 voti contro 2 e un'astensione. </b></p><p>La CET-S propone al suo Consiglio di sopprimere tanto a livello federale quanto a livello cantonale l'imposizione del valore locativo per le proprietà occupate personalmente presso il domicilio. Parallelamente per questi immobili dovranno essere soppresse a livello federale le deduzioni per i costi di conseguimento (spese di manutenzione, spese di riattazione di immobili di nuova acquisizione, premi di assicurazione e spese di amministrazione da parte di terzi) nonché le deduzioni per gli investimenti destinati al risparmio energetico, alla protezione dell'ambiente e per le spese di demolizione, mentre i Cantoni devono poter ancora ammettere tali deduzioni. Conformemente alla proposta della Commissione le deduzioni per la cura di monumenti storici devono continuare a essere consentite tanto a livello federale quanto a livello cantonale e dovrà essere prevista una deduzione di primo acquisto la cui durata di validità sarà limitata. Le abitazioni secondarie a uso proprio, invece, dovranno rimanere imponibili sia a livello federale sia a livello cantonale, così come i redditi da immobili locati o affittati. Visto l'elevato indebitamento privato, riconducibile in primo luogo al debito ipotecario, la riduzione degli incentivi all'indebitamento rappresenta un tema centrale per la Commissione, che intende fare leva affinché in futuro non siano più ammesse deduzioni degli interessi su debiti. Con 7 voti contro 4, la Commissione si è pertanto espressa a favore della variante 5 del suo <a  href=\"https://fedlex.data.admin.ch/filestore/fedlex.data.admin.ch/eli/dl/proj/6019/21/cons_1/doc_1/it/pdf-a/fedlex-data-admin-ch-eli-dl-proj-6019-21-cons_1-doc_1-it-pdf-a.pdf\">progetto preliminare sottoposto alla consultazione</a>. Una minoranza propone una limitazione delle deduzioni degli interessi sui debiti al 70 per cento dei redditi da sostanza imponibili. </p><p> </p><p><b>Comunicato stampa del Consiglio federale del 25.08.2021</b></p><p><b>Il Consiglio federale propone al Parlamento di entrare nel merito del progetto della Commissione dell'economia e dei tributi del Consiglio degli Stati (CET-S), che chiede un cambio di sistema nell'ambito dell'imposizione della proprietà abitativa. Nel contempo presenta proposte di modifica sui valori di riferimento principali. Nella seduta del 25 agosto 2021, l'Esecutivo ha adottato il parere che ha redatto sul progetto di legge.</b></p><p>Il progetto della CET-S è volto a sopprimere l'imposizione del valore locativo della proprietà abitativa occupata dal proprietario al domicilio. In compenso, oltre alle spese di manutenzione dell'immobile non potranno più essere dedotti gli interessi passivi, affinché siano eliminati gli incentivi all'indebitamento privato.</p><p>Recentemente il Consiglio federale si è mostrato più volte aperto a una riforma dell'imposizione della proprietà abitativa, purché questa sia equilibrata, intrinsecamente coerente e finanziariamente sostenibile. Ha inoltre ripetutamente evidenziato che il sistema attuale presenta diverse lacune, come gli incentivi all'indebitamento privato o la complessità tecnica. A parere dell'Esecutivo sarebbero pertanto sufficienti gli elementi che motivano il cambio di sistema nell'ambito dell'imposizione della proprietà abitativa. Tuttavia si rende necessario un adeguamento del progetto della CET-S.</p><p><b> </b></p><p>Proposte di modifica del Consiglio federale</p><p>Se il Parlamento dovesse decidere di entrare nel merito del progetto, il Consiglio federale presenta tre proposte di modifica.</p><p>- Cambio di sistema completo: la proposta comprende l'abolizione del valore locativo anche per le abitazioni secondarie e sfrutta meglio il potenziale di semplificazione legato a un cambio di sistema.</p><p>- Deduzione degli interessi su debiti: la deduzione degli interessi passivi qualificabili come costi di conseguimento del reddito deve continuare a essere ammessa. Si tratta in particolare dei redditi generati da immobili locati o affittati e delle abitazioni secondarie a uso proprio, sulle quali si continua a riscuotere l'imposta sul valore locativo.</p><p>- Deduzioni in materia di risparmio energetico e di protezione dell'ambiente: inizialmente la Commissione aveva proposto di legare, nella legge sull'armonizzazione delle imposte dirette dei Cantoni e dei Comuni, questo incentivo fiscale alla legge sul CO2. Tuttavia tale legge è stata respinta. Il Consiglio federale intende quindi mantenere l'incentivo fiscale per il risanamento degli immobili fino al 2050 per raggiungere, in questo modo, l'obiettivo climatico 2050.</p><p><b> </b></p><p>Ripercussioni finanziarie del progetto</p><p>Basandosi su un tasso ipotecario dell'1,5 per cento, la CET-S ha stimato a 660 milioni di franchi le minori entrate per la Confederazione, i Cantoni e i Comuni. Questa diminuzione del gettito ammonta a circa 1,66 miliardi di franchi se si tiene conto delle proposte di modifica del Consiglio federale. Con un tasso ipotecario del 3,5 per cento, si stima che il progetto della CET-S generi maggiori entrate pari a due miliardi di franchi, mentre la proposta di modifica dell'Esecutivo entrate supplementari pari a 150 milioni di franchi. A ciò si aggiungono minori entrate non quantificabili per la Confederazione, i Cantoni e i Comuni derivanti dal cambio di sistema relativo alle abitazioni secondarie.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CET-CS",
            "id": 23,
            "name": "Commissione dell'economia e dei tributi CS"
          },
          "date": "2017-02-02T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CET-CN",
            "id": 10,
            "name": "Commissione dell'economia e dei tributi CN"
          },
          "date": "2017-08-14T00:00:00Z",
          "text": "Adesione"
        },
        {
          "council": 2,
          "date": "2019-12-17T00:00:00Z",
          "text": "Proroga del termine"
        }
      ],
      "text": null
    },
    {
      "number": 1,
      "resolutions": [
        {
          "council": 2,
          "date": "2019-12-17T00:00:00Z",
          "text": "Proroga del termine"
        },
        {
          "council": 2,
          "date": "2021-09-21T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale concernente il cambio di sistema nell’ambito dell’imposizione della proprietà abitativa"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 21.09.2021</b></p><p><b>Valore locativo, verso l'abolizione per abitazioni principali</b></p><p><b>L'imposizione del valore locativo per le abitazioni, ma non per quelle secondarie, va abolito. Seguendo le raccomandazioni della sua commissione, il Consiglio degli Stati ha approvato oggi per 20 voti a 17 e 2 astensioni un progetto che intende rivedere un sistema d'imposizione della proprietà immobiliare che risale alla Prima Guerra mondiale. Il dossier va al Nazionale.</b></p><p> </p><p>No a privilegi fiscali</p><p>Una minoranza, che avrebbe voluto rimanere allo status quo, ha sostenuto che l'abolizione del valore locativo - un reddito fittizio da cui il proprietario può dedurre gli interessi passivi e i costi di manutenzione - rafforzerà i privilegi di cui godono i proprietari, soprattutto di quelli che non hanno più debiti e che negli ultimi anni hanno visto aumentare enormemente il valore dei rispettivi immobili - già poco tassati secondo il \"senatore\" Paul Rechsteiner (PS/SG) -, a scapito dei locatari. L'incremento del valore dell'immobile compensa ampiamente, secondo il Sangallese, il valore locativo.</p><p> </p><p>Cantoni per lo status quo</p><p>Oltre a ciò, ha messo in guardia Christian Levrat (PS/FR), i Cantoni - 21 su 26 - sono contrari a questa riforma, che li priva di importanti entrate fiscali. Con un tasso ipotecario dell'1,5 % sono stimate perdite di 660 milioni di franchi per l'erario di Confederazione, Cantoni e Comuni. Con le proposte del Consiglio federale, contrario per esempio a fare eccezioni per le case secondarie, il gettito diminuirebbe invece di 1,66 miliardi.</p><p>A detta dei due \"senatori\", il progetto della commissione, risultato di un parto lungo e doloroso, è talmente raffazzonato che verrà probabilmente respinto alle urne, come già accaduto in passato per ben due volte, sempre che arrivi davanti al popolo. Insomma, meglio interrompere qui l'esercizio che crea nuove ingiustizie: contro la volontà della maggioranza dei Cantoni non avrebbe alcuna possibilità di spuntarla davanti agli elettori.</p><p>Nonostante questo avvertimento - preceduto da una messa in guardia di Levrat ai colleghi favorevoli alla riforma i quali, ha specificato, rappresentano pur sempre i Cantoni - il plenum ha bocciato la proposta di non entrata nel merito rappresentata dai due \"senatori\" socialisti in aula per 26 voti a 15 e 2 astensioni.</p><p> </p><p>Eccessivo indebitamento</p><p>Per il \"senatore\" Pirmin Bischof (Centro/SO), presidente della commissione che ha elaborato il progetto, \"Il valore locativo non viene compreso dalla popolazione: rappresenta un reddito fittizio (un reddito che il proprietario avrebbe potuto conseguire se avesse locato l'immobile: chi vive nella propria casa in fondo risparmia n.d.r) che deve essere tassato, ma non si tratta né di un costoso yacht né di una collezione d'arte\". Insomma, nessuno lo capisce.</p><p>Il valore locativo, introdotto nel 1915 come imposta di guerra \"una tantum\", rappresenta un relitto del passato la cui esistenza è all'origine dell'eccessivo indebitamento degli Svizzeri - tra i più elevati al mondo secondo il ministro delle finanze Ueli Maurer per una somma di 900 miliardi di franchi -, un fenomeno che rischia di mettere in pericolo la stabilità finanziaria ed economica del Paese, qualora i tassi d'interesse dovessero risalire.</p><p>Sulla base di dati della Banca nazionale svizzera, ha spiegato Bischof, con un tasso del 3% un'ipoteca su cinque concessa ora non sarebbe più sostenibile (Rechsteiner ha relativizzato i timori della BNS, dal momento che gli Svizzeri detengono patrimoni per circa 5 mila miliardi).</p><p>Tassando un reddito fittizio derivante dal vivere in casa propria, hanno aggiunto altri oratori, i proprietari non vengono senz'altro sollecitati a ripianare l'ipoteca: e quando lo fanno, vengono penalizzati poiché non possono più dedurre dalle imposte gli interessi passivi, mentre il valore locativo rimane.</p><p>Un simile prelievo, inoltre, è un unicum: esiste solo in Svizzera, ha affermato Brigitte Häberli-Koller (Centro/TG) e contraddice inoltre la Costituzione federale in cui viene incoraggiata la proprietà delle proprie quattro mura. Insomma, è ora che il nodo gordiano del valore locativo venga sciolto, secondo la vicepresidente dell'Associazione dei proprietari fondiari</p><p>Secondo un altro esponente della direzione in aula di questa associazione, Hannes Germann (UDC/SH), Il valore locativo è percepito come un'ingiustizia, soprattutto quando la casa è pagata. La gente semplicemente non capisce questa tassa.</p><p> </p><p>Una riforma complessa</p><p>Nel suo intervento, il consigliere federale Ueli Maurer non ha nascosto la complessità della riforma in discussione, né le ripercussioni politiche della stessa, ciò che spiega i quattro anni di lavoro profusi dalla commissione preparatoria degli Stati per elaborare un progetto che tenga conto degli interessi divergenti in gioco.</p><p>Tuttavia, anche il ministro delle finanze - favorevole come il Consiglio federale al progetto, anche se alcune riserve - si è detto preoccupato per l'eccessivo indebitamento della popolazione e del pericolo di destabilizzazione del sistema economico-finanziario in caso di aumento del tassi ipotecari.</p><p> </p><p>Il progetto</p><p>Stando al progetto, il valore locativo verrebbe abolito per le prime case, ma rimarrebbe per quelle secondarie. Queste ultime dovrebbero essere tassate sia a livello federale che cantonale come prima, così come il reddito delle proprietà affittate o locate. Il Consiglio federale e una minoranza avrebbe voluto abolire il valore locativo anche per gli immobili secondari occupati dai proprietari.</p><p>Contro il parere della sua commissione, nel caso di immobili in affitto, i costi di conseguimento (ossia interessi debitori, costi di manutenzione e amministrativi) si potranno ancora dedurre poiché anche il reddito da locazione rimane tassabile. Una deduzione fino al 70% del rendimento imponibile del patrimonio dovrebbe essere possibile.</p><p>Chi acquista una prima casa può dedurre parte degli interessi ipotecari per i primi dieci anni: 5000 mila franchi per il primo anno o 10 mila per le coppie sposate, per poi diminuire linearmente.</p><p>Il Consiglio degli Stati è d'accordo con la proposta del Governo che i costi di rinnovamento energetico siano deducibili al più tardi fino al 2050, al fine di raggiungere gli obiettivi climatici.</p><p> </p><p><b>Comunicato stampa della commissione dell'economia e dei tributi del Consiglio nazionale del 06.05.2022</b></p><p>La CET-N ha svolto una prima lettura del progetto per attuare l'iniziativa parlamentare della sua Commissione omologa volta a cambiare il sistema nell'ambito dell'imposizione della proprietà abitativa (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170400\">17.400</a>). Vista la complessità dell'oggetto, ha conferito all'Amministrazione alcuni nuovi mandati e procederà a una seconda lettura in agosto. </p><p>Dopo essere entrata in materia sul progetto lo scorso autunno (cfr. <a  href=\"https://www.parlament.ch/press-releases/Pages/mm-wak-n-2021-09-11.aspx?lang=1040\">comunicato stampa</a> del 9 novembre 2021), la Commissione ha ora avviato la deliberazione di dettaglio. La commissione diverge dalle decisioni del Consiglio degli Stati: essa propone all'unanimità un puro cambio di sistema che includa anche le abitazioni secondarie, sia per contenere gli oneri amministrativi sia per evitare scappatoie fiscali. Desidera inoltre che anche a livello federale restino possibili deduzioni per il risparmio energetico e per demolizioni (19 voti contro 4 e 2 astensioni), mentre il Consiglio degli Stati voleva che ciò fosse ammesso soltanto a livello cantonale. La CET-N ritiene che il parco immobiliare svizzero sia relativamente antiquato e che sia necessario promuovere i risanamenti energetici. Inoltre, vuole consentire le deduzioni per le spese di riattazione (12 voti contro 10 e 2 astensioni). Per quanto riguarda la deduzione di interessi su debiti, auspica una soluzione più generosa rispetto al Consiglio degli Stati: devono essere ammesse deduzioni fino al 100 per cento dei redditi da sostanza imponibili, mentre la Camera alta si era pronunciata per una soglia del 70 per cento. Le proposte volte a limitare maggiormente la possibilità di deduzioni sono state tutte respinte; tuttavia, rispetto al diritto vigente, anche la variante approvata rappresenta una limitazione. Vista la soluzione relativamente generosa per quanto riguarda la deduzione degli interessi su debiti, la Commissione si è pronunciata per uno stralcio della prevista deduzione di primo acquisto (21 voti contro 3 e 1 astensione), che ritiene estranea al sistema. Una proposta volta a consentire la deduzione delle pigioni al fine di sgravare i locatari è stata bocciata (10 voti contro 8 e 7 astensioni). La Commissione ha incaricato l'Amministrazione di calcolare i costi delle modifiche di legge proposte e i costi di un modello alternativo che prevede di limitare il valore locativo al 60 o 70 per cento della pigione di mercato. In agosto, quando disporrà di queste informazioni supplementari, procederà a una seconda lettura e porrà a confronto le due varianti consistenti nel cambio di sistema e nel valore locativo più basso.</p><p> </p><p><b>Comunicato stampa della commissione dell'economia e dei tributi del Consiglio nazionale del 17.08.2022</b></p><p>Come secondo programma, la Commissione ha svolto una seconda lettura del progetto per attuare l'iniziativa parlamentare per un cambio di sistema nell'ambito dell'imposizione della proprietà abitativa (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170400\">17.400</a>). Ha confermato tutte le sue decisioni precedenti e accolto il progetto nella votazione sul complesso; una minoranza propone di non entrare in materia. </p><p>Nella sua seduta del 6 maggio 2022 la Commissione aveva svolto una prima lettura del progetto e apportato diverse modifiche a quanto deciso dal Consiglio degli Stati (cfr. <a  href=\"https://www.parlament.ch/press-releases/Pages/mm-wak-n-2022-05-06.aspx?lang=1040\">comunicato stampa del 6 maggio 2022</a>). Nel frattempo sono disponibili le <a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-53009006-8962\">stime dell'Amministrazione federale delle contribuzioni</a> (AFC) su questo concetto generale. Dopo la seconda lettura la Commissione conferma in tutti i punti quanto a suo tempo proposto. Questo significa che vuole una modifica pura e semplice del sistema che includa anche le abitazioni secondarie. Inoltre, chiede che le deduzioni nell'ambito del risparmio energetico e delle spese di demolizione continuino ad essere ammesse anche a livello federale e non soltanto a livello cantonale e che anche le spese di manutenzione restino deducibili. Infine, per quanto riguarda gli interessi passivi, dovrebbe essere possibile dedurli fino al 100 per cento dei redditi da sostanza imponibili (e non fino al 70 % come secondo il Consiglio degli Stati). La Commissione ha discusso a fondo anche un concetto alternativo che consiste, pur restando nel diritto vigente, di limitare il valore locativo al 60 per cento del valore locativo di mercato. Secondo questo concetto i Cantoni potrebbero inoltre abbassare ulteriormente l'imposizione del valore locativo, purché concedano contemporaneamente una deduzione ai locatari. Questo concetto comporterebbe </p><p><a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-53009006-8961\">minori perdite di entrate</a> rispetto al progetto adottato dalla Commissione, ma è stato respinto, con i due concetti giustapposti, con 11 voti contro 7 e 7 astenuti. Nella votazione sul complesso la Commissione ha adottato il progetto con 12 voti contro 10.</p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Cambio di sistema nell'ambito dell'imposizione della proprietà abitativa"
}