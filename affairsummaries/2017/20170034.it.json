{
  "id": 20170034,
  "updated": "2019-02-18T19:03:06Z",
  "description": "Messaggio del 17 maggio 2017 sull’eliminazione dei contributi all’esportazione per prodotti agricoli trasformati",
  "formattedId": "17.034",
  "initialSituation": "<p><b>Comunicato stampa del Consiglio federale del 17.05.2017</b></p><p><b>\"Legge sul cioccolato\": il Consiglio federale adotta il messaggio sull'eliminazione dei contributi all'esportazione </b></p><p><b>Il 17 maggio 2017 il Consiglio federale ha adottato il messaggio sull'eliminazione dei contributi all'esportazione per i prodotti agricoli trasformati. Nel contempo ha preso atto del rapporto sui risultati della consultazione concernente l'attuazione della decisione dell'OMC sulla concorrenza all'esportazione. In virtù di questa decisione, le sovvenzioni all'esportazione dovranno essere eliminate. Ciò richiede una revisione totale della \"legge sul cioccolato\". Per preservare la creazione di valore nella produzione alimentare, il progetto di revisione prevede una serie di misure d'accompagnamento. </b></p><p>Secondo la decisione adottata dalla Conferenza ministeriale dell'OMC di Nairobi, le sovvenzioni all'esportazione dovranno essere eliminate entro la fine del 2020. Il divieto concerne anche i contributi all'esportazione svizzeri concessi in base alla legge federale sull'importazione e l'esportazione dei prodotti agricoli trasformati (la cosiddetta \"legge sul cioccolato\". L'eliminazione di questi contributi richiede una revisione totale della legge.</p><p>Oltre alla modifica della \"legge sul cioccolato\", con il suddetto messaggio il Consiglio federale sottopone al Parlamento per approvazione anche la decisione ministeriale dell'OMC sulla concorrenza all'esportazione e la corrispondente modifica dell'elenco GATT degli impegni specifici della Svizzera. La decisione ministeriale dispone che i membri dell'OMC eliminino dai propri elenchi i rimanenti diritti di accordare sovvenzioni all'esportazione.</p><p>Per preservare la creazione di valore nell'industria agroalimentare, il Consiglio federale prevede di adottare una serie di misure d'accompagnamento a favore dei settori maggiormente colpiti.</p><p>Da una parte attraverso l'introduzione, nella legge sull'agricoltura, di un sostegno a favore del latte e dei cereali panificabili - indipendente dall'esportazione e incentrato sui prodotti - da versare direttamente ai produttori agricoli. Per finanziare queste nuove misure i fondi inizialmente destinati ai contributi all'esportazione (67,9 milioni di franchi all'anno) saranno trasferiti nel budget agricolo senza che ciò abbia un'incidenza sul bilancio. Dall'altra il Consiglio federale propone di adeguare l'ordinanza sulle dogane e di semplificare, per i prodotti di base del latte e dei cereali aventi finora diritto ai contributi all'esportazione, la procedura d'autorizzazione per il traffico di perfezionamento attivo. Questo traffico di perfezionamento consente di importare in franchigia doganale le materie prime necessarie alla produzione di beni d'esportazione. L'industria agroalimentare potrà così continuare a procurarsi le materie prime necessarie per produrre beni d'esportazione in misura sufficiente e a condizioni concorrenziali.</p><p>Il pacchetto di misure entrerà presumibilmente in vigore il 1° gennaio 2019. Le misure d'accompagnamento saranno sottoposte a una valutazione quattro anni dopo la loro introduzione.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 17 maggio 2017 sull’eliminazione dei contributi all’esportazione per prodotti agricoli trasformati"
    },
    {
      "number": 0,
      "resolutions": [

      ],
      "text": "Concorrenza all’esportazione. Decisione ministeriale del 19 dicembre 2015"
    },
    {
      "number": 0,
      "resolutions": [

      ],
      "text": "Modifica della Lista LIX-Svizzera-Liechtenstein"
    },
    {
      "number": 1,
      "resolutions": [
        {
          "council": 2,
          "date": "2017-09-27T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2017-12-05T00:00:00Z",
          "text": "Deroga"
        },
        {
          "council": 2,
          "date": "2017-12-06T00:00:00Z",
          "text": "Adesione"
        },
        {
          "council": 2,
          "date": "2017-12-15T00:00:00Z",
          "text": "Adozione nella votazione finale"
        },
        {
          "council": 1,
          "date": "2017-12-15T00:00:00Z",
          "text": "Adozione nella votazione finale"
        }
      ],
      "text": "Decreto federale che approva e traspone nel diritto svizzero la decisione ministeriale dell’OMC sulla concorrenza all’esportazione e approva le modifiche della Lista LIX-Svizzera-Liechtenstein nel settore delle sovvenzioni all’esportazione"
    },
    {
      "number": 2,
      "resolutions": [
        {
          "council": 2,
          "date": "2017-09-27T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2017-12-05T00:00:00Z",
          "text": "Adesione"
        }
      ],
      "text": "Decreto federale che modifica il decreto federale che stanzia mezzi finanziari a favore dell’agricoltura per gli anni 2018–2021"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 27.09.2017</b></p><p><b>CSt: \"legge sul cioccolato\", approvate le misure sostitutive </b></p><p><b>Il Consiglio degli Stati ha approvato oggi senza opposizioni la revisione legislativa che mette fine alle sovvenzioni alle esportazioni per prodotti agricoli trasformati. Quelli che attualmente sono contributi invisi all'OMC, domani saranno sostegni diretti alla produzione di latte e cereali.</b></p><p>Attualmente la Legge federale sull'importazione e l'esportazione dei prodotti agricoli trasformati, introdotta nel 1974, consente alla Confederazione di sostenere l'export di prodotti come biscotti o cioccolato. Per questo la norma, voluta per compensare il livello elevato del prezzo del latte e dei cereali svizzeri, è comunemente chiamata \"legge sul cioccolato\".</p><p>L'Organizzazione mondiale del commercio (OMC) non è più disposta a tollerarla. Secondo la decisione adottata dalla Conferenza ministeriale della OMC a Nairobi (Kenya) nel dicembre del 2015, le sovvenzioni all'esportazione dovranno essere eliminate entro la fine del 2020.</p><p>Per preservare la creazione di valore nell'industria agroalimentare, sono state introdotte nella Legge sull'agricoltura (LAgr) una serie di misure d'accompagnamento a favore dei settori maggiormente colpiti. La principale è costituita dall'introduzione di un sostegno a favore del latte e dei cereali panificabili da versare direttamente ai contadini.</p><p>Nel suo messaggio il governo ha proposto un contributo di 67,9 milioni di franchi all'anno, contributo corrispondente a quello inscritti nel piano integrato dei compiti e delle finanze (PICF) per il periodo 2018-2020 e inizialmente destinato a sostenere le esportazioni del settore. Oggi gli Stati hanno deciso con 38 voti contro 5 di innalzare questa somma a 94,6 milioni, pari a quanto speso nel 2016 e nel 2017.</p><p>L'anno scorso questo credito è andato a un'ottantina di aziende, ma oltre i due terzi sono stati intascati da quattro gruppi industriali, come risulta da dati dell'Amministrazione federale delle dogane resi di pubblico dominio in febbraio. Quasi un terzo dei contributi (33,7 milioni di franchi) è stato versato a Nestlé. Il gruppo alimentare Mondelese produttore del Toblerone ha ottenuto 17,3 milioni di franchi, il trasformatore di latte Hochdorf 12,2 milioni e Lindt &amp; Sprüngli 7 milioni.</p><p>Una seconda misura d'accompagnamento, voluta per consentire l'accesso dell'industria alimentare esportatrice alle materie prime a condizioni competitive e quantità sufficienti, è costituita dall'importazione di tali beni in franchigia delle tasse doganali. Lo scopo è di permettere ai produttori indigeni di meglio confrontarsi con la concorrenza estera.</p><p>Se anche il Nazionale adotterà la riforma, la revisione legislativa dovrebbe entrare in vigore il primo gennaio 2019. Le misure d'accompagnamento saranno sottoposte a una valutazione quattro anni dopo la loro introduzione.</p><p> </p><p>Notizia ATS</p><p><b>Dibattito al Consiglio nazionale, 05.12.2017</b></p><p><b>CN: \"legge sul cioccolato\", adottate misure sostitutive </b></p><p><b>I prodotti agricoli trasformati non beneficeranno più di sovvenzioni alle esportazioni, invise all'OMC. Quale contropartita, il settore riceverà un sostegno indiretto per la produzione di latte e cereali. Il Consiglio nazionale ha approvato oggi a larga maggioranza le necessarie modifiche legislative, che tornano agli Stati per l'esame delle divergenze.</b></p><p>Attualmente la Legge federale sull'importazione e l'esportazione dei prodotti agricoli trasformati, introdotta nel 1974, consente alla Confederazione di sostenere l'export di prodotti come biscotti o cioccolato. Per questo la norma, voluta per compensare il livello elevato del prezzo del latte e dei cereali svizzeri, è comunemente chiamata \"legge sul cioccolato\".</p><p>L'Organizzazione mondiale del commercio (OMC) non è più disposta a tollerarla. Secondo la decisione adottata dalla Conferenza ministeriale della OMC a Nairobi (Kenya) nel dicembre del 2015, le sovvenzioni all'esportazione dovranno essere eliminate entro la fine del 2020, ha ricordato il relatore commissionale Pierre-André Page (UDC/FR).</p><p>Per preservare la creazione di valore nell'industria agroalimentare, sono state introdotte nella Legge sull'agricoltura (LAgr) una serie di misure d'accompagnamento a favore dei settori maggiormente colpiti. La principale è costituita dall'introduzione di un sostegno a favore del latte e dei cereali panificabili da versare direttamente ai contadini.</p><p>A nome della minoranza, Kathrin Bertschy (PVL/BE) ha chiesto la non entrata in materia poiché scontenta sia della situazione attuale, sia della revisione proposta. \"Le sovvenzioni all'esportazione sono nefaste per gli agricoltori dei Paesi in via di sviluppo\", ha sottolineato la bernese.</p><p>Bertschy ha anche ritenuto che il progetto attuale non sopprime le sovvenzioni all'esportazione ma aggira le richieste dell'OMC con un escamotage. \"Con queste leggi i produttori orientati all'esportazione acquistano latte svizzero a costi europei e le differenze di prezzo le pagano i contribuenti\", ha sottolineato la verde-liberale.</p><p>La maggioranza - con 169 voti contro 8 e 10 astenuti - ha però ritenuto il progetto necessario: \"l'11% della produzioni di cereali panificabili e il 30% del lette è destinato all'esportazione\" ha ricordato Marcel Dettling (UDC/SZ) deplorando tuttavia il fatto che \"ancora una volta\" il Parlamento è chiamato a modificare delle leggi su pressione esterna (l'OMC, ndr).</p><p>La sinistra e alcuni deputati del PLR, d'accordo con la revisione in discussione, avrebbe voluto limitare nel tempo il sostegno. \"Nel settore lattiero, il problema è la sovrapproduzione, con la nuova legge invece di prendere misure per combatterla si chiede ai contribuenti di finanziarla. È controproducente\", ha affermato Louis Schelbert (Verdi/LU).</p><p>\"Una interruzione immediata dei pagamenti creerebbe tuttavia problemi al settore, per questo motivo vogliamo lasciare un po' di tempo per adattarsi\", ha aggiunto. Con 117 voti contro 68 e 2 astensioni, il Nazionale ha però deciso di non limitare al 2027 il sostegno indiretto per la produzione di latte e cereali.</p><p>La Camera del popolo è poi stata chiamata a fissare l'ammontare del sostegno. Nel suo messaggio il governo ha proposto un contributo di 67,9 milioni di franchi all'anno, contributo corrispondente a quello inscritti nel piano integrato dei compiti e delle finanze (PICF) per il periodo 2018-2020 e inizialmente destinato a sostenere le esportazioni del settore.</p><p>Il Parlamento si è però mostrato più generoso: con 111 voti contro 78 oggi il Nazionale ha infatti seguito la volontà degli Stati di innalzare tale somma a 94,6 milioni, pari a quanto speso nel 2016 e nel 2017. \"È irresponsabile diminuire di praticamente un terzo i finanziamenti, soprattutto nel periodo attuale contraddistinto dai prezzi bassi\", ha sostenuto Marcel Dettling.</p><p>L'anno scorso questo credito è andato a un'ottantina di aziende, ma oltre i due terzi sono stati intascati da quattro gruppi industriali, come risulta da dati dell'Amministrazione federale delle dogane resi di pubblico dominio in febbraio. Quasi un terzo dei contributi (33,7 milioni di franchi) è stato versato a Nestlé. Il gruppo alimentare Mondelese produttore del Toblerone ha ottenuto 17,3 milioni di franchi, il trasformatore di latte Hochdorf 12,2 milioni e Lindt &amp; Sprüngli 7 milioni.</p><p>Una seconda misura d'accompagnamento, voluta per consentire l'accesso dell'industria alimentare esportatrice alle materie prime a condizioni competitive e quantità sufficienti, è costituita dall'importazione di tali beni in franchigia delle tasse doganali. Lo scopo è di permettere ai produttori indigeni di meglio confrontarsi con la concorrenza estera.</p><p><b> </b></p><p>Notizia ATS</p><p><b>Dibattito al Consiglio degli Stati, 06.12.2017</b></p><p><b>CSt: legge cioccolato, definitivamente adottate misure sostitutive </b></p><p><b>Il Consiglio degli Stati ha appianato oggi tacitamente l'ultima divergenza - minore - che l'opponeva al Nazionale in merito alla revisione legislativa che mette fine alle sovvenzioni alle esportazioni per prodotti agricoli trasformati. Quelli che attualmente sono contributi invisi all'OMC, domani saranno sostegni diretti alla produzione di latte e cereali.</b></p><p>Attualmente la Legge federale sull'importazione e l'esportazione dei prodotti agricoli trasformati, introdotta nel 1974, consente alla Confederazione di sostenere l'export di prodotti come biscotti o cioccolato. Per questo la norma, voluta per compensare il livello elevato del prezzo del latte e dei cereali svizzeri, è comunemente chiamata \"legge sul cioccolato\".</p><p>L'Organizzazione mondiale del commercio (OMC) non è più disposta a tollerarla. Secondo la decisione adottata dalla Conferenza ministeriale della OMC a Nairobi (Kenya) nel dicembre del 2015, le sovvenzioni all'esportazione dovranno essere eliminate entro la fine del 2020.</p><p>Per preservare la creazione di valore nell'industria agroalimentare, sono state introdotte nella Legge sull'agricoltura (LAgr) una serie di misure d'accompagnamento a favore dei settori maggiormente colpiti. La principale è costituita dall'introduzione di un sostegno a favore del latte e dei cereali panificabili da versare direttamente ai contadini (94,6 milioni all'anno).</p><p>Una seconda misura d'accompagnamento, voluta per consentire l'accesso dell'industria alimentare esportatrice alle materie prime a condizioni competitive e quantità sufficienti, è costituita dall'importazione di tali beni in franchigia delle tasse doganali. Lo scopo è di permettere ai produttori indigeni di meglio confrontarsi con la concorrenza estera.</p><p>La revisione legislativa dovrebbe entrare in vigore il primo gennaio 2019. Le misure d'accompagnamento saranno sottoposte a una valutazione quattro anni dopo la loro introduzione.</p>",
  "title": "Decisione ministeriale dell’OMC sulla concorrenza all’esportazione. Eliminazione dei contributi all’esportazione per prodotti agricoli trasformati"
}