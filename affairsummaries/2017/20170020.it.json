{
  "id": 20170020,
  "updated": "2019-08-05T09:24:17Z",
  "description": "Messaggio del 15 febbraio 2017 concernente l’approvazione del Protocollo che modifica l’Accordo dell’OMC sugli appalti pubblici",
  "formattedId": "17.020",
  "initialSituation": "<p><b>Comunicato stampa del Consiglio federale del 16.02.2017</b></p><p><b>Il Consiglio federale adotta i messaggi concernenti la revisione totale del diritto in materia di appalti pubblici e l'accordo riveduto dell'OMC sugli appalti pubblici </b></p><p><b>Nella sua seduta del 15 febbraio 2017 il Consiglio federale ha adottato il messaggio concernente la revisione totale della legge federale sugli acquisti pubblici (LAPub). Uno degli obiettivi principali della revisione è l'armonizzazione delle legislazioni sugli appalti pubblici di Confederazione e Cantoni. Simultaneamente il Governo ha adottato anche il messaggio relativo alla revisione dell'accordo dell'OMC sugli appalti pubblici (GPA). L'accordo riveduto del 2012, che sostituisce quello concluso nel 1994, permette di migliorare la trasparenza e l'accesso al mercato. </b></p><p>Uno degli obiettivi principali della revisione totale della LAPub è armonizzare per quanto possibile il diritto in materia di appalti pubblici della Confederazione e dei Cantoni, in parte eterogeneo, nel rispetto delle competenze previste dal sistema federalista. Quest'armonizzazione soddisfa una richiesta che l'economia sollecita da anni poiché l'attuale situazione giuridica genera un'inutile incertezza del diritto e richiede procedure costose. Nel 2012, nell'ambito di un gruppo di lavoro paritetico, la Confederazione e i Cantoni hanno iniziato i lavori di revisione della legge federale e del Concordato intercantonale sugli appalti pubblici (CIAP) armonizzando i testi a livello materiale. Come è emerso dalla procedura di consultazione, l'orientamento generale della revisione della LAPub ha riscosso un ampio consenso. </p><p>Contemporaneamente dovrà essere trasposto nella legislazione nazionale il riveduto accordo del 2012 sugli appalti pubblici (GPA) dell'Organizzazione mondiale del commercio (OMC). Il testo riveduto è stato adottato il 30 marzo 2012 e firmato dalla Svizzera con riserva della sua approvazione da parte delle Camere federali. L'accordo, che è in vigore dal 6 aprile 2014, permette di migliorare la trasparenza e la governance, in particolare nella lotta contro la corruzione e la collusione. Dopo che il Parlamento avrà approvato l'accordo, il Consiglio federale lo ratificherà, se la LAPub riveduta sarà stata approvata dalle Camere federali e il modello di messaggio relativo alla revisione del CIAP sarà stato adottato dall'Organo intercantonale per gli appalti pubblici.</p><p>Il diritto in materia di appalti pubblici disciplina un segmento importante dell'economia svizzera. La sola Amministrazione federale centrale ha acquistato nel 2015 prestazioni edili, beni e prestazioni di servizio per 5,65 miliardi di franchi. Il riveduto accordo dell'OMC sugli appalti pubblici estende il potenziale di mercato per un valore di 80-100 miliardi di dollari americani all'anno.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 15 febbraio 2017 concernente l’approvazione del Protocollo che modifica l’Accordo dell’OMC sugli appalti pubblici"
    },
    {
      "number": 0,
      "resolutions": [

      ],
      "text": "Protocollo che modifica l’Accordo sugli appalti pubblici"
    },
    {
      "number": 1,
      "resolutions": [
        {
          "council": 1,
          "date": "2018-06-13T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2018-12-10T00:00:00Z",
          "text": "Adesione"
        },
        {
          "council": 2,
          "date": "2019-06-21T00:00:00Z",
          "text": "Adozione nella votazione finale"
        },
        {
          "council": 1,
          "date": "2019-06-21T00:00:00Z",
          "text": "Adozione nella votazione finale"
        }
      ],
      "text": "Decreto federale che approva il Protocollo che modifica l’Accordo sugli appalti pubblici dell’OMC"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 10.12.2018</b></p><p>Il Consiglio degli Stati ha deciso che la legislazione sugli acquisti pubblici della Confederazione va adeguata al riveduto Accordo sugli appalti pubblici dell'Organizzazione mondiale del commercio (OMC). Pertanto, con 38 voti favorevoli senza opposizioni, la Camera dei cantoni ha dato oggi il via libera all'accordo. </p><p> </p><p>Vedi anche <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170019\">17.019</a> Legge federale sugli acquisti pubblici. Revisione totale</p>",
  "title": "Accordo dell’OMC sugli appalti pubblici. Approvazione"
}