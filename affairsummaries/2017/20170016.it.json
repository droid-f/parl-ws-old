{
  "id": 20170016,
  "updated": "2019-02-18T19:03:06Z",
  "description": "Rapporto del 26 ottobre 2016 in risposta alla mozione 13.3369 della Commissione della scienza, dell'educazione e della cultura CN (CSEC-CN)",
  "formattedId": "17.016",
  "initialSituation": "<p><b>Comunicato stampa del Consiglio federale del 26.10.2016</b></p><p><b>Il Consiglio federale approva il piano d'azione per il sostegno dello sport da parte della Confederazione </b></p><p><b>Il Consiglio federale ha inoltrato oggi al Parlamento il Piano d'azione per la promozione dello sport elaborato per dare attuazione a una mozione in materia che aveva ottenuto un ampio consenso a livello parlamentare. </b></p><p>Il Consiglio federale consiglia di ampliare gradualmente la portata del sostegno allo sport nel periodo 2017-2023 e nel piano d'azione approvato oggi accenna le misure concrete allo scopo. Al centro dell'attenzione si trovano ulteriori mezzi finanziari per il programma di sostegno Gioventù+Sport e l'ampliamento delle infrastrutture sportive a Macolin e a Tenero.</p><p>Per finanziare questo piano d'azione il Consiglio federale propone di aumentare gradualmente i mezzi a favore del programma di sostegno Gioventù+Sport, in forte espansione, a partire dal 2017. I mezzi finanziari previsti devono comunque essere approvati di volta in volta dal Parlamento. Il Consiglio federale non vede per il momento possibilità di aumentare i contributi finanziari per il sostegno dello sport di prestazione. I progetti edilizi pianificati e necessari per lo sviluppo delle sedi di Macolin e di Tenero devono essere ripresi nel messaggio sugli immobili \"Costruzioni civili\" della Confederazione. </p><p>Il piano d'azione per la promozione dello sport contiene un piano programmatico per lo sport popolare, uno per lo sport di prestazione e uno per l'edilizia sportiva della Confederazione. I piani sono stati rielaborati in modo da tener conto dei risultati della procedura di consultazione e delle tendenze registrate negli ultimi mesi nelle finanze della Confederazione.</p><p>Il piano d'azione costituisce la risposta del Consiglio federale alla mozione 13.3369 della Commissione della scienza, dell'educazione e della cultura del Consiglio nazionale del 2 maggio 2013, che aveva trovato ampi consensi in ambedue le camere. </p>",
  "objectives": [
    {
      "number": 0,
      "resolutions": [
        {
          "council": 2,
          "date": "2017-03-13T00:00:00Z",
          "text": "Presa d’atto"
        }
      ],
      "text": "Rapporto del 26 ottobre 2016 in risposta alla mozione 13.3369 della Commissione della scienza, dell'educazione e della cultura CN (CSEC-CN)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 13.03.2017</b></p><p><b>Sport d'élite, altri 15 milioni di franchi all'anno </b></p><p><b>La Confederazione dovrebbe aumentare di 15 milioni il suo contributo all'incoraggiamento dello sport d'élite. Il Consiglio degli Stati ha adottato oggi una mozione in questo senso, contro l'avviso del governo. Il dossier va al Nazionale.</b></p><p>A causa delle difficoltà finanziare con le quali è confrontato lo sport di alto livello, sono necessari altri fondi, in particolare per la formazione degli allenatori, così da incoraggiare le nuove leve, indica la mozione della commissione dell'educazione della Camera dei cantoni.</p><p>I Cantoni hanno deciso lo stanziamento di altri 15 milioni per gli anni 2017-2019 provenienti da Swisslos e dalla Loterie romande. Se la Confederazione non sostenesse il settore con altri 15 milioni all'anno, anche i Cantoni stralceranno questa voce a partire dal 2020, si legge nel testo.</p><p>Anche il Consiglio federale ha previsto un piano d'azione per sostenere lo sport. I deputati agli Stati ne hanno preso atto oggi. Esso prevede una prima fase - dal 2017 al 2023 - dedicata al consolidamento dei programmi esistenti, alla realizzazione di progetti di rinnovo e costruzione indispensabili e all'incoraggiamento dell'attività fisica per bambini e adolescenti in sovrappeso.</p><p>Le proposte del governo hanno però suscitato diverse critiche. \"Sono noccioline\", ha affermato Olivier Français (PLR/VD) all'indirizzo del consigliere federale Guy Parmelin. Non c'è nessun sostegno concreto, nessuna misura, ha aggiunto, rilevando come il peso economico dello sport sia molto superiore a quello di altri settori che ricevono più soldi, come l'agricoltura.</p><p>Fra il 2006 e il 2015 la Confederazione ha costantemente aumentato i fondi al settore, da 32 a 50 milioni all'anno, ha precisato il ministro. I soldi per Gioventù e Sport saranno ritoccati al rialzo di 10 milioni dal 2017, per un totale di 105,5 milioni.</p><p>Il plenum ha sostenuto la mozione con 41 voti a 1. Un testo simile sarà trattato giovedì al Nazionale. In caso di sostegno, la mozione potrà essere integrata nella pianificazione del budget subito dopo la sessione.</p>",
  "title": "Piano d’azione per il sostegno dello sport da parte della Confederazione. Rapporto"
}