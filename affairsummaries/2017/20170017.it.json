{
  "id": 20170017,
  "updated": "2019-02-18T19:03:06Z",
  "description": "Messaggio del 1 febbraio 2017 concernente il conferimento della garanzia federale alle Costituzioni rivedute dei Cantoni di Basilea Città, Basilea Campagna, Ticino, Ginevra e Giura",
  "formattedId": "17.017",
  "initialSituation": "<p><b>Comunicato stampa della consiglio federale del 01.02.2017</b></p><p><b>Conferimento della garanzia federale a cinque costituzioni cantonali modificate </b></p><p><b>Il Consiglio federale propone al Parlamento di conferire la garanzia federale alle costituzioni rivedute dei Cantoni di Basilea Città, Basilea Campagna, Ticino, Ginevra e Giura. Tutte le modifiche sono conformi al diritto federale. </b></p><p>Le modifiche costituzionali hanno per oggetto quanto segue.</p><p>Cantone di Basilea Città:</p><p>- ampliamento dello strumentario parlamentare;</p><p>Cantone di Basilea Campagna:</p><p>- introduzione di una carta di parcheggio commerciale,</p><p>- costituzione della presidenza del Gran Consiglio;</p><p>Canton Ticino:</p><p>- diritti e obiettivi sociali;</p><p>Cantone di Ginevra:</p><p>- revisione del consuntivo da parte della Corte dei conti,</p><p>- traversata del lago;</p><p>Cantone del Giura:</p><p>- modifica del diritto d'iniziativa e di referendum dei Comuni.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 1 febbraio 2017 concernente il conferimento della garanzia federale alle Costituzioni rivedute dei Cantoni di Basilea Città, Basilea Campagna, Ticino, Ginevra e Giura"
    },
    {
      "number": 1,
      "resolutions": [
        {
          "council": 2,
          "date": "2017-05-29T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2017-06-12T00:00:00Z",
          "text": "Adesione"
        }
      ],
      "text": "Decreto federale che accorda la garanzia federale alle Costituzioni rivedute dei Cantoni di Basilea Città, Basilea Campagna, Ticino, Ginevra e Giura"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 29.05.2017</b></p><p>Il Consiglio degli Stati ha conferito la garanzia federale alle rivedute Costituzioni dei cantoni Ticino, Basilea Città, Basilea Campagna, Ginevra e Giura. Nel cantone sudalpino le modifiche riguardano l'iniziativa popolare \"Salviamo il lavoro in Ticino\", approvata in votazione popolare il 14 giugno 2015.</p><p> </p><p>Notizia ATS</p><p><b>Dibattito al Consiglio nazionale, 12.06.2017</b></p><p><b>\"Salviamo il lavoro in Ticino\" conforme a diritto federale </b></p><p><b>Le modifiche alla Costituzione cantonale ticinese introdotte con l'iniziativa popolare \"salviamo il lavoro in Ticino\" sono conformi al diritto federale. Dopo gli Stati, oggi anche il Nazionale gli ha conferito - tacitamente - la necessaria garanzia federale.</b></p><p>L'iniziativa, lanciata dai Verdi e approvata il 14 giugno 2015, chiede l'introduzione in Ticino di salari minimi per settore economico, che assicurino \"un tenore di vita dignitoso\". Il testo non precisa a quanto debbano ammontare le retribuzioni minime. Queste vanno applicate a tutti i settori sprovvisti di contratti collettivi di lavoro.</p><p>Nel suo messaggio destinato al Parlamento licenziato in febbraio, il Consiglio federale spiegava che l'introduzione di normative sui salari minimi \"devono essere giustificate da un interesse pubblico che non è già completamente protetto dalle norme federali\". Queste non devono inoltre violare gli articoli 27 (Libertà economica) e 36 (Limiti dei diritti fondamentali) della Costituzione federale.</p><p>Visto che la modifica costituzionale ha lo scopo di lottare contro la povertà e rispetta il principio di proporzionalità - le nuove norme non vanno applicate ai settori dove c'è già un contratto collettivo (CCL) o normale di lavoro (CNL) - le nuove disposizioni \"possono essere interpretate e applicate in modo conforme alla Costituzione federale e possono ricevere la garanzia federale\", affermava il governo chiedendo alle Camere di approvare la revisione.</p><p>Il Consiglio nazionale ha anche deciso di concedere la garanzia alle Costituzioni cantonali rivedute di Basilea Città (estensione delle competenze del Gran Consiglio), Basilea Campagna (introduzione di una vignetta per permettere ad artigiani e commercianti di posteggiare i loro veicoli sui parcheggi pubblici; e creazione di una seconda vicepresidenza per il Gran Consiglio), Ginevra (designazione della Corte dei conti quale organo di revisione dei conti pubblici del Cantone; e attraversamento stradale del lago) e Giura (diminuzione del numero minimo di comuni necessario per far uso, da parte delle collettività locali, del diritto di iniziativa e referendum).</p>",
  "title": "Costituzioni rivedute dei Cantoni di Basilea Città, Basilea Campagna, Ticino, Ginevra e Giura. Garanzia"
}