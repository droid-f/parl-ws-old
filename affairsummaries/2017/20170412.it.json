{
  "id": 20170412,
  "updated": "2023-05-31T15:45:03Z",
  "formattedId": "17.412",
  "initialSituation": "<p><b>Rapporto della Commissione della scienza, dell'educazione e della cultura del Consiglio nazionale del 13 febbraio 2020 </b></p><p><b>Con il presente progetto, che concretizza l'iniziativa parlamentare 17.412 \"Eque opportunità per la prima infanzia\", la Commissione della scienza, dell'educazione e della cultura del Consiglio nazionale propone di prevedere un finanziamento iniziale di durata limitata che aiuti i Cantoni ad assicurare servizi adeguati nell'ambito della politica della prima infanzia e a migliorare il coordinamento e le sinergie tra operatori pubblici e privati. </b></p><p>Negli ultimi anni la tematica della prima infanzia ha assunto importanza sempre maggiore. Numerose istituzioni private e pubbliche hanno infatti focalizzato la loro attenzione sul tema, che ha quindi iniziato ad affermarsi quale istanza politica a sé stante. L'azione della Confederazione nel campo delle politiche dell'infanzia e della gioventù si fonda sulla legge sulla promozione delle attività giovanili extrascolastiche (LPAG). Gli aiuti finanziari previsti dalla LPAG sono destinati a sostenere principalmente fanciulli e giovani a partire dalla scuola dell'infanzia fino al compimento dei 25 anni. Le misure federali concernenti la collaborazione verticale e orizzontale previste agli articoli 18-21 LPAG concernono per contro la politica dell'infanzia e della gioventù nel suo complesso e abbracciano anche la prima infanzia. </p><p>Nell'intento di dare impulsi supplementari alla politica della prima infanzia, la Commissione propone di sostenere i Cantoni nel concepire e nell'attuare un corpus di misure strategicamente coerenti. Tale aiuto assume la forma di un finanziamento iniziale della durata di dieci anni, il quale si ispira all'analogo finanziamento previsto dall'articolo 26 LPAG per i programmi cantonali volti a fondare e sviluppare la politica dell'infanzia e della gioventù, il quale giungerà a conclusione nel 2022. </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CSEC-CN",
            "id": 5,
            "name": "Commissione della scienza, dell'educazione e della cultura CN"
          },
          "date": "2018-01-12T00:00:00Z",
          "text": "È dato seguito"
        },
        {
          "committee": {
            "abbreviation": "CSEC-CS",
            "id": 18,
            "name": "Commissione della scienza, dell'educazione e della cultura CS"
          },
          "date": "2018-05-14T00:00:00Z",
          "text": "Adesione"
        },
        {
          "council": 1,
          "date": "2023-05-31T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [
        {
          "council": 1,
          "date": "2020-06-18T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2020-09-09T00:00:00Z",
          "text": "Non entrata in materia"
        },
        {
          "council": 1,
          "date": "2023-05-31T00:00:00Z",
          "text": "Adesione"
        }
      ],
      "text": "Legge federale sulla promozione delle attività extrascolastiche di fanciulli e giovani (Legge sulla promozione delle attività giovanili extrascolastiche, LPAG)"
    },
    {
      "number": 2,
      "resolutions": [
        {
          "council": 1,
          "date": "2020-06-18T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2020-09-09T00:00:00Z",
          "text": "Non entrata in materia"
        },
        {
          "council": 1,
          "date": "2023-05-31T00:00:00Z",
          "text": "Adesione"
        }
      ],
      "text": "Decreto federale sugli aiuti finanziari per i programmi cantonali di sviluppo della politica della prima infanzia"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 18.06.2020</b></p><p><b>Pari opportunità e prima infanzia, Berna aiuti i Cantoni </b></p><p><b>La Confederazione deve poter sostenere i Cantoni nel settore della custodia della prima infanzia, in modo da garantire pari opportunità a tutti i bambini. Il Consiglio nazionale ha deciso oggi, con 109 voti a 75, di consentire a Berna di concedere per tre anni un massimo di 100'000 franchi all'anno per Cantone.</b></p><p>Il progetto mira a realizzare un'iniziativa parlamentare di Matthias Aebischer (PS/BE) che chiede che i bambini possano beneficiare sin dalla nascita della legge sulla promozione delle attività giovanili extrascolastiche, ha ricordato Valérie Piller Carrard (PS/FR). La Confederazione è chiamata a sostenere i Cantoni nello sviluppo e nell'attuazione di pacchetti di misure coerenti in questo campo.</p><p>Sinistra e Verdi liberali chiedevano di arrivare a un sostegno per i Cantoni di 150'000 franchi annui invece di 100'000. Il sistema educativo svizzero non garantisce pari opportunità per i bambini piccoli e i ritardi a questa età sono spesso impossibili da recuperare, ha rilevato Mathias Reynard (PS/VS). Sarebbe un grosso errore risparmiare in questo settore, costerebbe molto di più a lungo termine, gli ha fatto eco Thomas Brunner (PVL/SG). Investire nella prima infanzia è più efficace che dover adottare misure più tardi nell'istruzione primaria e secondaria, ha aggiunto Simon Stadler (PPD/UR).</p><p>Il progetto non ha convinto UDC e PLR. Esistono già molte offerte per consentire ai bambini di sviluppare e creare legami sociali, ha sottolineato Nadja Umbricht Pieren (UDC/BE). Sono i Comuni e i Cantoni ad essere responsabili in questo ambito, ha invece fatto notare Christian Wasserfallen (PLR/BE), sottolineando come non ci sia al mondo un Paese migliore della Svizzera in materia di pari opportunità.</p><p>Anche il consigliere federale Alain Berset ha ricordato la responsabilità di Comuni e Cantoni. L'offerta per la prima infanzia è già stata sviluppata a questi livelli e ulteriori finanziamenti federali non sarebbero appropriati, ha aggiunto invano.</p><p> </p><p>Notizia ATS</p><p><b>Dibattito al Consiglio degli Stati, 09.09.2020</b></p><p>Il Consiglio degli Stati ha deciso, con 24 voti a 18, di non entrare in materia sul decreto federale che mira a sostenere le autorità locali nel settore della custodia della prima infanzia. Il progetto, che concretizza un'iniziativa parlamentare del consigliere nazionale Matthias Aebischer (PS/BE), chiede che i bambini possano beneficiare sin dalla nascita della legge sulla promozione delle attività giovanili extrascolastiche. È previsto un importo massimo di 100'000 franchi all'anno per Cantone per un massimo di tre anni. La maggioranza, oltre a ritenere che esistono già molte offerte in materia, ha fatto notare come essere competenti in questo ambito siano Comuni e Cantoni.</p><p> </p><p><b>Comunicato stampa della commissione della scienza, dell'educazione e della cultura del Consiglio nazionale del 21.04.2023</b></p><p>Dopo che il 9 settembre 2020 il Consiglio degli Stati ha deciso di non entrare in materia sul progetto volto ad attuare l'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170412\">17.412</a> (Eque opportunità per la prima infanzia), la Commissione è ora di nuovo chiamata a esprimersi su questo oggetto. Nel frattempo è stato però ultimato il progetto della Commissione relativo alla legge federale concernente il sostegno alla custodia di bambini complementare alla famiglia e ai Cantoni nella loro politica di sostegno alla prima infanzia (LSCus), con il quale viene attuata l'iniziativa di commissione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210403\">21.403</a> della CSEC-N (Sostituire il finanziamento iniziale con una soluzione moderna). Questo progetto riprende le richieste dell'iniziativa e le attua in maniera completa. Date queste premesse, la Commissione rinuncia a riaffermare la sua posizione in merito all'iniziativa <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20170412\">17.412</a>. Si allinea al Consiglio degli Stati e propone all'unanimità alla sua Camera di non entrare in materia. </p><p>Il progetto di LSCus prevede inoltre di sostenere finanziariamente i Cantoni, mediante accordi di programma, nel potenziare e sviluppare ulteriormente l'offerta in ambito parascolastico. La Commissione considera pertanto attuate anche le richieste dell'iniziativa parlamentare Brenzikofer <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210412\">21.412</a> (Dalle strutture diurne di accoglienza alle scuole a orario continuato) e propone, con 12 voti contro 9, di non darvi seguito. Una minoranza riafferma la decisione di darvi seguito poiché ritiene che la nuova legge adempia solo in parte alle richieste in essa contenute. </p><p> </p><p><b>Informazioni</b></p><p>Marcello Fontana, segretario della commissione,</p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Eque opportunità per la prima infanzia"
}