{
  "id": 20180003,
  "updated": "2019-02-18T19:03:06Z",
  "description": "Messaggio del 16 marzo 2018 sul consuntivo della Confederazione Svizzera per il 2017",
  "formattedId": "18.003",
  "initialSituation": "<p><b>Comunicato stampa del Consiglio federale del 14.02.2018</b></p><p><b>Consuntivo 2017: eccedenza dovuta a maggiori entrate dell'imposta preventiva </b></p><p>Il bilancio della Confederazione ha chiuso il 2017 con un'eccedenza ordinaria sorprendentemente elevata pari a 2,8 miliardi di franchi. Questo notevole miglioramento rispetto al preventivo è dovuto soprattutto a maggiori entrate dell'imposta preventiva. Nella sua seduta del 14 febbraio 2018 il Consiglio federale ha preso atto con soddisfazione del risultato del consuntivo e fissato il quadro politico-finanziario per il prossimo processo di preventivazione. Le previsioni per gli anni 2019-2021 sono leggermente migliorate. Ciononostante, il margine di manovra è inferiore rispetto al fabbisogno di mezzi per finanziare le riforme e i progetti attualmente in fase di discussione.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 16 marzo 2018 sul consuntivo della Confederazione Svizzera per il 2017"
    },
    {
      "number": 1,
      "resolutions": [
        {
          "council": 1,
          "date": "2018-05-31T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2018-06-04T00:00:00Z",
          "text": "Adesione"
        }
      ],
      "text": "Decreto federale I concernente il consuntivo della Confederazione Svizzera per il 2017"
    },
    {
      "number": 2,
      "resolutions": [
        {
          "council": 1,
          "date": "2018-05-31T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2018-06-04T00:00:00Z",
          "text": "Adesione"
        }
      ],
      "text": "Decreto federale II concernente il conto del Fondo per l'infrastruttura ferroviaria per il 2017"
    },
    {
      "number": 3,
      "resolutions": [
        {
          "council": 1,
          "date": "2018-05-31T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2018-06-04T00:00:00Z",
          "text": "Adesione"
        }
      ],
      "text": "Decreto federale III concernente il conto del fondo infrastrutturale per il 2017"
    },
    {
      "number": 4,
      "resolutions": [
        {
          "council": 1,
          "date": "2018-05-31T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2018-06-04T00:00:00Z",
          "text": "Adesione"
        }
      ],
      "text": "Decreto federale IV che approva il conto della Regia federale degli alcool per l'esercizio 2017"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 31.05.2018</b></p><p><b>CN: approvato consuntivo 2017, ma correzioni necessarie </b></p><p><b>Il Consiglio nazionale ha approvato oggi, con 179 voti e 4 astensioni, il consuntivo 2017 della Confederazione. Ma i conti dovranno essere corretti retroattivamente a causa degli errori contabili constatati. Le eccedenze di 2,8 miliardi di franchi potrebbero così venir ridotte di 180 milioni.</b></p><p>Tali errori di contabilizzazione sono stati rilevati dal Controllo federale delle finanze (CDF). Essi concernono l'imposta preventiva, le strade nazionali e gli immobili militari, oltre a un accantonamento da 2 miliardi di franchi costituito dal Consiglio federale al fine di onorare futuri rimborsi, ha ricordato Jean-Pierre Grin (UDC/VD) a nome della commissione.</p><p>Il Nazionale ha incaricato il Consiglio federale di procedere a una correzione retroattiva degli errori non appena saranno disponibili le cifre definitive. I conti così corretti sarebbero nuovamente sottoposti al Parlamento al più tardi con il messaggio sui conti di Stato 2018. Il ministro delle finanze Ueli Maurer ha ammesso che tali imprecisioni dovranno essere evitate in futuro.</p><p>Secondo il Dipartimento federale delle finanze e il CDF, gli errori contabili, che hanno suscitato lo stupore di diversi oratori, non hanno tuttavia provocato perdite finanziarie per la Confederazione. I consiglieri nazionali pronunciatisi oggi hanno sottolineato la situazione positiva delle finanze federali.</p><p> </p><p>Legalità messa in discussione</p><p>Il CDF ha espresso una riserva sulla regolarità dell'accantonamento di 2 miliardi di franchi per futuri rimborsi dell'imposta preventiva, inserito per la prima volta dall'esecutivo nel conto di finanziamento e che grava sul consuntivo 2017. Stando al Controllo federale delle finanze, l'attuale legislazione non prevede una simile prassi. Per il Consiglio federale, invece, la base legale è sufficiente.</p><p>Oltre al decreto concernente il consuntivo della Confederazione, oggi il Nazionale ha approvato senza opposizioni anche i conti del fondo per l'infrastruttura ferroviaria, di quello d'infrastruttura e della Regia federale degli alcol.</p><p> </p><p>Notizia ATS</p><p><b>Dibattito al Consiglio degli Stati, 04.06.2018</b></p><p><b>CSt: approvato consuntivo 2017, ma correzioni necessarie </b></p><p><b>Dopo il Nazionale, anche il Consiglio degli Stati ha approvato oggi, con 37 voti e un'astensione, il consuntivo 2017 della Confederazione. Ma i conti dovranno essere corretti retroattivamente a causa degli errori contabili constatati. Le eccedenze di 2,8 miliardi di franchi potrebbero così venir ridotte di 180 milioni.</b></p><p>Tali errori di contabilizzazione sono stati rilevati dal Controllo federale delle finanze (CDF). Essi concernono l'imposta preventiva, le strade nazionali e gli immobili militari, oltre a un accantonamento da 2 miliardi di franchi costituito dal Consiglio federale al fine di onorare futuri rimborsi, ha ricordato Hannes Germann (UDC/SH) a nome della commissione.</p><p>Al pari del Nazionale, anche la Camera dei cantoni ha incaricato il Consiglio federale di procedere a una correzione retroattiva degli errori non appena saranno disponibili le cifre definitive. I conti così corretti sarebbero nuovamente sottoposti al Parlamento al più tardi con il messaggio sui conti di Stato 2018. Il ministro delle finanze Ueli Maurer ha ammesso che tali imprecisioni dovranno essere evitate in futuro.</p><p>Secondo il Dipartimento federale delle finanze e il CDF, gli errori contabili, che hanno suscitato lo stupore di diversi oratori, non hanno tuttavia provocato perdite finanziarie per la Confederazione. I \"senatori\" pronunciatisi oggi hanno sottolineato la situazione positiva delle finanze federali.</p><p> </p><p>Legalità messa in discussione</p><p>Il CDF ha espresso una riserva sulla regolarità dell'accantonamento di 2 miliardi di franchi per futuri rimborsi dell'imposta preventiva, inserito per la prima volta dall'esecutivo nel conto di finanziamento e che grava sul consuntivo 2017. Stando al Controllo federale delle finanze, l'attuale legislazione non prevede una simile prassi. Per il Consiglio federale, invece, la base legale è sufficiente.</p><p>Oltre al decreto concernente il consuntivo della Confederazione, oggi il Consiglio degli Stati ha approvato senza opposizioni anche i conti del fondo per l'infrastruttura ferroviaria, di quello per le infrastrutture e della Regia federale degli alcol.</p>",
  "title": "Consuntivo di Stato 2017"
}