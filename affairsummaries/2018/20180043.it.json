{
  "id": 20180043,
  "updated": "2021-11-12T14:09:13Z",
  "description": "Messaggio del 25 aprile 2018 concernente l’armonizzazione delle pene e l’adeguamento del diritto penale accessorio alla nuova disciplina delle sanzioni",
  "formattedId": "18.043",
  "initialSituation": "<p><b>Comunicato stampa del Consiglio federale del 25.04.2018</b></p><p><b>Comminatorie adeguate: il Consiglio federale intende rivedere il Codice penale </b></p><p><b>Il Consiglio federale vuole che i reati siano sanzionati in modo adeguato e modifica pertanto diverse sanzioni previste nel Codice penale. Si tratta innanzitutto dei reati violenti e dei reati sessuali, spesso commessi contro donne e bambini. In futuro questi reati saranno puniti con maggiore severità. Nel contempo, il Consiglio federale rende più equilibrato il rapporto tra le comminatorie. Nella seduta del 25 aprile 2018 ha adottato un messaggio a tale riguardo. </b></p><p>Negli ultimi 40 anni la Parte speciale del Codice penale è stata oggetto di più di 70 revisioni per tenere conto del cambiamento dei valori e della morale, dell'evoluzione tecnica e delle convenzioni internazionali. Finora non era ancora mai stata eseguita un'analisi comparativa per stabilire se le comminatorie corrispondono alla gravità dei diversi reati e se vi è un rapporto equilibrato tra loro; il Consiglio federale se ne è occupato ora. </p><p>Il progetto del Consiglio federale vuole mettere a disposizione del diritto penale strumenti differenziati per sanzionare i reati lasciando il necessario margine ai giudici. Nel contempo, le diverse comminatorie devono essere armonizzate per rendere più equilibrato il rapporto tra loro. La revisione non crea sanzioni completamente nuove, ma si limita a modificare singoli punti concentrandosi sui reati sessuali e sui reati contro l'integrità e la vita.</p><p> </p><p>Raddoppiamento della pena minima per la violenza carnale</p><p>Spesso le vittime di violenza sessuale soffrono intensamente e a lungo delle sequele fisiche e psichiche del reato, ragione per cui la pena minima per la violenza carnale deve essere aumentata da una pena detentiva di un anno a una pena detentiva di due anni, ovvero raddoppiata. In futuro uno stupratore dovrà in ogni caso scontare almeno una parte della pena. Inoltre, la fattispecie è ora formulata senza connotazioni di genere e in futuro si applicherà anche agli atti analoghi alla congiunzione carnale.</p><p>Per quanto riguarda gli atti sessuali che non corrispondono ad una violenza carnale con fanciulli inferiori a 12 anni viene introdotta una pena detentiva minima di un anno, perché si tratta di soggetti particolarmente bisognosi di protezione. Nel caso di una violenza carnale la pena detentiva minima è pari due anni.</p><p>La pena minima per le lesioni gravi viene inasprita e passa da una pena detentiva di sei mesi a una di un anno. Viene inoltre aumentata in determinati casi di attacco contro i funzionari. Se la violenza nei confronti delle autorità e dei funzionari è ad opera di un gruppo, la pena pecuniaria minima passa da 30 a 120 aliquote giornaliere. Inoltre la commissione per mestiere di reati contro il patrimonio deve essere uniformemente punita con una pena detentiva minima di 6 mesi. Ciò fa sì che, a seconda della fattispecie, la pena minima aumenti in alcuni casi e diminuisca in altri.</p><p>In altri settori la comminatoria sarà diminuita, ad esempio nei casi di denuncia mendace o di falsificazione d'ordini.</p><p> </p><p>Impedire i reati</p><p>Il Consiglio federale si concentra con questo progetto sulla punizione dei reati. Altrettanto importante è però anche prevenirli. Recentemente, il Consiglio federale ha pertanto adottato diversi progetti legislativi e misure per aumentare la protezione nei confronti degli abusi, della violenza domestica e delle molestie; si tratta tra l'altro dell'estensione dell'obbligo di avviso per tutelare i fanciulli in tenera età e di una migliore protezione contro lo stalking grazie a cavigliere elettroniche.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 25 aprile 2018 concernente l’armonizzazione delle pene e l’adeguamento del diritto penale accessorio alla nuova disciplina delle sanzioni"
    },
    {
      "number": 1,
      "resolutions": [
        {
          "council": 2,
          "date": "2020-06-09T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2021-06-02T00:00:00Z",
          "text": "Deroga"
        },
        {
          "council": 2,
          "date": "2021-09-15T00:00:00Z",
          "text": "Deroga"
        },
        {
          "council": 1,
          "date": "2021-11-29T00:00:00Z",
          "text": "Deroga"
        },
        {
          "council": 2,
          "date": "2021-12-08T00:00:00Z",
          "text": "Deroga"
        }
      ],
      "text": "Legge federale sull’armonizzazione delle pene"
    },
    {
      "number": 2,
      "resolutions": [
        {
          "council": 2,
          "date": "2020-06-09T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2021-06-02T00:00:00Z",
          "text": "Deroga"
        },
        {
          "council": 2,
          "date": "2021-09-15T00:00:00Z",
          "text": "Adesione"
        }
      ],
      "text": "Legge federale che adegua il diritto penale accessorio alla nuova disciplina delle sanzioni"
    }
  ],
  "proceedings": "<p><b>Disegni 1 e 2</b></p><p> </p><p>Notizia ATS</p><p><b>Dibattito al Consiglio degli Stati, 09.06.2020</b></p><p><b>Sanzioni più dure per disordini e atti contro funzionari </b></p><p><b>In futuro, chiunque partecipi a disordini commettendo danneggiamenti oppure aggredirà o minaccerà funzionari, in particolare agenti di polizia ma anche soccorritori, rischierà punizioni più severe. Lo ha deciso oggi il Consiglio degli Stati affrontando un progetto del Consiglio federale volto ad armonizzare le pene e ad adeguare il Codice penale alle nuove sanzioni. Il dossier va al Nazionale.</b></p><p>Nel caso delle minacce o violenze contro autorità l'ha spuntata una proposta di minoranza (23 voti a 18) rappresentata in aula da Stefan Engler (PPD/GR), volta a punire simili comportamenti con una pena di reclusione di 3 anni al massimo. In casi poco gravi, l'autore è punito con una pena pecuniaria.</p><p>Nella sua versione, il Consiglio federale e la maggioranza della commissione proponevano una pena di 3 anni al massimo o una pena pecuniaria. Con la versione della minoranza, la pena privativa della libertà diventerebbe la regola. Per quanto attiene a simili infrazioni commesse in gruppo, tutti i partecipanti dovrebbero essere sanzionati con una pena di reclusione di 3 anni al massimo. In casi meno gravi verrebbe applicata una pena pecuniaria.</p><p>Anche nel caso di disordini l'ha spuntata ancora una minoranza Engler (25 voti a 17), che propone una pena di 3 anni al massimo per le persone colpevoli di violenze contro le persone o le proprietà. La commissione preparatoria prevedeva una pena di reclusione minima di 120 giorni fino a tre anni o in alternativa una pena pecuniaria di almeno 120 aliquote giornaliere. Nella sua proposta, il Consiglio federale non ha stabilito alcuna pena minima di reclusione (3 anni di reclusione al massimo o una pena pecuniaria minima di 120 aliquote giornaliere).</p><p>Per Engler e altri \"senatori\", come Thomas Minder (Indipendente/SH), è ora di lanciare un segnale deciso contro gli hooligan. Beat Rieder (PPD/VS) ha sostenuto che le pene pecuniarie non hanno un effetto dissuasivo sufficiente.</p><p>In merito alle violenze o insulti contro funzionari, la consigliera federale Karin Keller-Sutter ha sostenuto che spesso le pene sono miti proprio perché il giudice non è perlopiù chiamato a decidere su casi gravi.</p><p>Per quanto attiene ai disordini causati da teppisti da stadio, la ministra di giustizia e polizia ha difeso la versione del Consiglio federale e quella commissione, che contempla pur sempre una sanzione minima di 120 giorni di reclusione, o una pena pecuniaria di 120 aliquote almeno. A detta della ministra, lo strumentario per contrastare questo fenomeno esiste già, ma forse manca la volontà di punire simili atti più severamente.</p><p> </p><p>Può o deve?</p><p>A differenza di codici penali di altri Stati, in quello svizzero i reati sono formulati in modo piuttosto generico e il ventaglio delle pene comminate è di conseguenza piuttosto vasto. I tribunali dispongono pertanto di un ampio margine di apprezzamento che consente loro di sanzionare di volta in volta, in modo adeguato alla colpa, i casi molto lievi, ma anche quelli particolarmente gravi.</p><p>In generale, la revisione del Consiglio federale contempla aumenti mirati delle pene, un'evoluzione accolta con favore dalla commissione, perlomeno da una parte di essa. In particolare, una lesione personale grave dovrebbe in futuro essere sanzionata con una pena detentiva minima di un anno (finora sei mesi).</p><p>Questo giro di vite non è però piaciuto a tutti, specie a sinistra. Se adesso il giudice sospende in regola generale l'esecuzione di una pena pecuniaria o di una pena detentiva non superiore a due anni, se una pena senza condizionale non sembra necessaria per trattenere l'autore dal commettere nuovi crimini o delitti, con la versione della commissione il giudice \"può\" ora sospendere l'esecuzione di una determinata pena.</p><p>Una proposta di Céline Vara (Verdi/NE), sostenuta da Carlo Sommaruga (PS/GE), di rimanere al diritto attuale è stata però respinta per 26 voti a 15. La deputata ecologista ha lamentato che con simile cambiamento di formulazione di fatto si accetta che la pena privativa di libertà diventi la norma, quando invece i dati statistici parlano chiaro: l'80% delle persone condannate con la condizionale non ci ricasca più.</p><p>Insomma, il Parlamento si appresterebbe a fare un passo indietro, quando tutti gli indicatori ci dicono che la criminalità è in costante flessione in Svizzera.</p><p>Per quanto riguarda la violenza carnale, Carlo Sommaruga ha fatto notare che da anni le pene inflitte dai tribunali per simili atti sono sempre più severe, ossia oltrepassano di norma i due anni di reclusione. Anzi, in alcuni casi il Tribunale penale ha rinviato alle istanze cantonali certe sentenze, giudicandole troppo miti.</p><p>I numeri inoltre ingannano, secondo il \"senatore\" ginevrino; nel 25-30% di condanne con la condizionale per violenza carnale sono infatti inclusi anche i tentativi. Il cambiamento voluto dalla commissione è quindi inutile e rimette in questione un sistema che ha dato finora buona prova di sé.</p><p> </p><p>Notizia ATS</p><p><b>Dibattito al Consiglio nazionale, 02.06.2021</b></p><p><b>Armonizzazione pene, abolita pena minima per pirati strada</b></p><p><b>La pena minima di un anno per i \"pirati\" della strada che commettono infrazioni gravi sarà abolita. È quanto deciso oggi dal Consiglio nazionale discutendo il progetto di armonizzazione delle pene, dossier approvato con 134 voti contro 48. Il disegno prevedeva anche lo soppressione del reato di lesa maestà, ma la camera non ha voluto rinunciarvi.</b></p><p>Il progetto non mira a rivedere completamente le pene, \"non ha nulla di rivoluzionario\", ha affermato il relatore commissionale Baptiste Hurni (PS/NE) durante il dibattito di entrata in materia. Prevede solo adeguamenti \"chirurgici\" in alcuni ambiti specifici e un riequilibrio del livello delle sanzioni. I valori cambiano nel tempo, alcune pene possono sembrare oggi troppo alte o troppo basse. L'obiettivo della riforma è \"riflettere i valori della Svizzera del 21esimo secolo\".</p><p>Il progetto prevede, ad esempio, che in caso di lesioni gravi - art. 122 CP - la pena detentiva minima raddoppi da sei mesi a un anno, ha evidenziato la ministra di giustizia Karin Keller-Sutter. Sono state modificate anche le pene per alcune aggressioni contro la polizia (Violenza o minaccia contro le autorità, art. 285 CP).</p><p>I colpevoli in futuro saranno puniti con una pena detentiva fino a tre anni o con una pena pecuniaria non inferiore a 90 aliquote giornaliere. Una minoranza avrebbe voluto restare alla soluzione attuale - pena detentiva sino a tre anni o pena pecuniaria - poiché riteneva che il problema della violenza contro le autorità non possa essere risolto inasprendo il Codice penale.</p><p>Altra novità: la pena minima di un anno di detenzione prevista dalla legge sulla circolazione stradale per gravi reati stradali (\"reato di guida spericolata\", articolo 90) è stata abolita. La maggioranza ha giudicato tale disposizione, introdotta nel 2012 nell'ambito del progetto \"Via Sicura\", sproporzionata. Ora sarà possibile anche infliggere una pena pecuniaria, ha precisato Hurni.</p><p>Una minoranza composta da esponenti democentristi avrebbe voluto sopprimere il reato di guida spericolata. La proposta è stata bocciata con 132 voti a 48 e 2 astensioni.</p><p>Il disegno di legge giunto sui banchi del Nazionale conteneva anche la proposta, già adottata dagli Stati, di stralciare dal CP gli articoli sulla lesa maestà, che puniscono con la detenzione fino a tre anni o una pena pecuniaria chiunque offenda pubblicamente un'istituzione internazionale o una sua organizzazione con sede o riunita in Svizzera nella persona di uno dei suoi rappresentanti ufficiali. Con 101 voti contro 80, la camera ha però deciso di mantenere questa disposizione.</p><p>Altra divergenza: la maggioranza dei consiglieri nazionali, con l'opposizione di UDC e l'Alleanza del Centro, non ha voluto modificare le condizioni per la concessione della condizionale che continuerà ad essere pronunciata \"come regola generale\" per le pene pecuniarie e quelle detentive fino a due anni. Pure respinta la richiesta di vincolare le pene sospese condizionalmente a una multa.</p><p>Durante le discussioni, l'UDC ha criticato il progetto. I democentristi avrebbero voluto rinviarlo al Consiglio federale per renderlo più incisivo. Un confronto internazionale mostra quanto siano basse le sanzioni in Svizzera, ha sostenuto Barbara Steinemann (UDC/ZH).</p><p>Anche il gruppo socialista ha criticato il dossier, ma per motivi opposti. Pone troppo l'accento sulla repressione seguendo il trend europeo, ha affermato Christian Dandrès (PS/GE) citando le \"leggi di emergenza\" recentemente adottate in Francia.</p><p>Da notare, infine, che il progetto inizialmente comprendeva anche un capitolo consacrato agli articoli del Codice penale che puniscono i delitti in materia sessuale. Seguendo quanto proposto dagli Stati, il Nazionale ha deciso che tali aspetti vanno esaminati separatamente in un altro disegno.</p><p> </p><p>Notizia ATS</p><p><b>Dibattito al Consiglio degli Stati, 15.09.2021</b></p><p><b>Armonizzazione pene, abolita pena minima per pirati strada</b></p><p><b>La pena minima di un anno per i \"pirati\" della strada che commettono infrazioni gravi sarà abolita: il giudice potrà in futuro infliggere anche solo una pena pecuniaria.</b></p><p>È quanto deciso oggi dal Consiglio degli Stati discutendo il progetto di armonizzazione delle pene. Il dossier ritorna al Consiglio nazionale.</p><p>Il progetto non mira a rivedere completamente le pene. Prevede solo adeguamenti \"chirurgici\" in alcuni ambiti specifici e un riequilibrio del livello delle sanzioni. I valori cambiano nel tempo, alcune pene possono sembrare oggi troppo alte o troppo basse. L'obiettivo della riforma è quindi riflettere i valori della Svizzera del 21esimo secolo.</p><p>Il progetto prevede, ad esempio, che in caso di lesioni gravi - art. 122 CP - la pena detentiva minima raddoppi da sei mesi a un anno. Sono state modificate anche le pene per alcune aggressioni contro la polizia (Violenza o minaccia contro le autorità, art. 285 CP). Tuttavia, su questo punto permangono divergenze tra i due rami del parlamento.</p><p> </p><p>Pirati della strada</p><p>Altra novità: la pena minima di un anno di detenzione prevista dalla legge sulla circolazione stradale per gravi reati stradali (\"reato di guida spericolata\", articolo 90) è stata abolita. La maggioranza (33 voti a 7) ha giudicato tale disposizione, introdotta nel 2012 nell'ambito del progetto \"Via Sicura\", sproporzionata. Ora sarà possibile anche infliggere una pena pecuniaria.</p><p>Carlo Sommaruga (Ps/GE) avrebbe voluto rimanere al diritto attuale. Nel suo intervento ha ricordato che le pene privative della libertà o con la condizionale sono inflitte a un numero esiguo di persone per comportamenti \"selvaggi\" sulle strade che possono sfociare in incidenti gravi.</p><p>Beat Rieder (Centro/VS) e Philippe Bauer (PLR/NE) hanno invece fatto notare che le disposizioni attuali \"obbligano\" i giudici ad infliggere una pena minima di un anno anche se il conducente in questione non ha messo in pericolo l'integrità di chicchessia. Capita che simili pene vengano inflitte a persone con un passato immacolato e che per una volta nella vita hanno commesso un sorpasso azzardato.</p><p>Rieder ha fatto notare che le sanzioni inflitte in casi di abusi sessuali sono talvolta inferiori a quelle applicate ai cosiddetti pirati della strada. Sia per Rieder che per Bauer si tratta insomma di dare al giudice un maggior margine di manovra nel determinare la punizione, non di impedire di sanzionare chi commette invece gravi delitti stradali: la pena massima di quattro anni rimane infatti in vigore.</p><p>Da notare che il progetto inizialmente comprendeva anche un capitolo consacrato agli articoli del Codice penale che puniscono i delitti in materia sessuale. I due rami del parlamento si sono messi d'accordo per esaminare tali reati separatamente in un altro disegno.</p><p> </p><p>Notizia ATS</p><p><b>Dibattito al Consiglio nazionale, 29.11.2021</b></p><p>Il Consiglio nazionale ha deciso, nel quadro delle deliberazioni concernenti il disegno sull'armonizzazione delle pene, di confermare le decisioni prese durante la prima deliberazione per quanto riguarda tutte e quattro le divergenze (tra cui quella concernente le pene per \"violenza o minaccia contro le autorità\", art. 285 CP).</p><p> </p><p>Notizia ATS</p><p><b>Dibattito al Consiglio degli Stati, 08.12.2021</b></p><p><b>Linea dura contro autori reati contro agenti</b></p><p><b>Il Consiglio degli Stati mantiene una linea dura nei confronti degli autori di violenza contro poliziotti o altri funzionari. Pene pecuniarie dovrebbero essere inflitte soltanto nei casi di lieve gravità.</b></p><p>Negli altri casi, le violenze o minacce contro rappresentanti di un'autorità dovrebbero essere punte con una pena detentiva. I \"senatori\" hanno deciso oggi - con 28 voti contro 9 - di ribadire la loro posizione.</p><p>La Camera dei cantoni ha giustificato tale decisione con la necessità di agire contro tali violenze. Tale giro di vite consente di dare \"un segnale\" ai manifestanti violenti che attaccano poliziotti, pompieri o soccorritori, ha dichiarato Daniel Jositsch (PS/BS) a nome della commissione. Così si risponde anche alle richieste di numerosi cantoni, gli ha fatto eco Stefan Engler (Centro/GR).</p><p> </p><p>Pene di prigione minime</p><p>Il Consiglio degli Stati vuole pure instaurare un certo parallelismo tra aliquote giornaliere e pene detentive. Con 27 voti contro 11 ha deciso di introdurre pene di prigione minime per taluni reati. Con questo cambiamento si vuole instaurare maggiore chiarezza nel catalogo delle pene, ha sottolineato Andrea Caroni (PLR/AR). Se non si introduce una pena minima, il giudice potrebbe pensare che non le si vuole.</p><p>Carlo Sommaruga (PS/GE) ha dal canto suo denunciato la rimessa in discussione di un sistema che non era contestato da nessuno. Vede in questa revisione un tentativo di modificare indirettamente la prassi giudiziaria e di rimettere in causa la preminenza delle aliquote giornaliere.</p><p> </p><p> </p><p><b>Disegno 3</b></p><p><b> </b></p><p><b>Comunicato stampa della commissione degli affari giuridici del Consiglio degli Stati del 01.02.2021</b></p><p><b>La Commissione degli affari giuridici del Consiglio degli Stati dà inizio alla consultazione su una revisione del diritto penale in materia sessuale. Fra le proposte vi sono adeguamenti inerenti alle pene nonché modifiche concernenti le fattispecie penali, ossia la definizione del comportamento punibile, segnatamente per la violenza carnale. In particolare viene esplicitata anche la punibilità dell'adescamento di fanciulli per scopi sessuali. Viene infine proposta la fattispecie dell'\"aggressione sessuale\". </b></p><p>Su richiesta della sua Commissione degli affari giuridici (CAG-S) nonché della responsabile del DFGP, il 9 giugno 2020 il Consiglio degli Stati ha deciso di stralciare le disposizioni relative ai reati sessuali dall'oggetto concernente l'armonizzazione delle pene (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180043\">18.043</a>), ancora pendente, in modo da consentire alle Camere di condurre i dibattiti su un progetto separato. La CAG-S ha poi incaricato l'Amministrazione di elaborare un progetto da porre in consultazione sul diritto penale in materia sessuale che riprenda alcune puntuali richieste di revisione e le integri nel diritto penale. Nella seduta del 28 e 29 gennaio 2021 la Commissione ha pertanto deciso di porre in consultazione tali proposte. Ha scientemente rinunciato a un'approfondita discussione delle singole proposte, in modo che la consultazione possa essere condotta nel modo più ampio possibile e senza restringere il campo dei possibili risultati.</p><p>Il progetto in consultazione propone la nuova fattispecie di base dell'aggressione sessuale (art. 187a CP). L'idea di fondo della nuova disposizione consiste nel proteggere la volontà contraria della vittima che ha raggiunto la maggiore età sessuale. Pertanto chiunque, contro la volontà di una persona, compia un atto sessuale con questa o gliene faccia compiere uno può incorrere in una pena detentiva sino a 3 anni o in una pena pecuniaria. Gli atti sessuali praticati in una situazione di coazione, di sfruttamento di uno stato di bisogno o di dipendenza oppure praticati con persone incapaci di discernimento o inette a resistere continueranno a essere perseguiti in base alle fattispecie esistenti (art. 188 segg. CP). Anche in futuro le aggressioni meno gravi saranno punite alla stregua di molestie sessuali.</p><p>Viene inoltre messa al vaglio l'estensione della definizione di violenza carnale, per includervi determinati atti analoghi alla congiunzione carnale, che si potrebbero così includere nell'articolo 190 CP. Nel progetto in consultazione non si trova tuttavia nessuna proposta che riprenda la cosiddetta variante del \"modello del consenso\" discussa dall'opinione pubblica.</p><p>Il progetto prevede inoltre una nuova fattispecie, ossia l'adescamento di fanciulli per scopi sessuali (\"cybergrooming\"). Il nuovo articolo 197a CP consentirà di punire gli atti preparatori con una pena pecuniaria. Per gli atti sessuali con bambini di età inferiore ai 12 anni si applicherà, inasprendo così la comminatoria per determinate varianti di reato, una pena detentiva minima di un anno. Viene infine proposto di esentare da pena, in determinate circostanze, la fabbricazione, la diffusione e il possesso di materiale pornografico tra adolescenti, in modo da non criminalizzarli inutilmente.</p><p>La procedura di consultazione dura sino al 10 maggio 2021. Nello svolgimento della stessa, i Servizi del Parlamento sono sostenuti dall'Ufficio federale di giustizia. I pareri vanno presentati in forma elettronica a: <a  href=\"mailto:christine.hauri@bj.admin.ch\">christine.hauri@bj.admin.ch</a></p><p>La documentazione per la consultazione può essere scaricata dal sito web dell'<a  href=\"https://www.parlament.ch/it/organe/commissioni/commissioni-tematiche/commissioni-cag/rapporti-consultazioni-cag/consultazione-cag-s-18-043\">Assemblea federale</a> e da quello dell'<a  href=\"https://www.fedlex.admin.ch/it/consultation-procedures/ongoing#PK\">Amministrazione federale</a>.</p><p> </p><p><b>Comunicato stampa della commissione degli affari giuridici del Consiglio degli Stati del 11.08.2021</b></p><p><b>La Commissione ha preso atto dei riscontri sulle proposte concernenti una revisione del diritto penale in materia sessuale </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180043\">18.043</a><b>, progetto 3</b>)<b>. Il progetto ha suscitato grande interesse nell'opinione pubblica e molte persone hanno presentato un parere. In generale la necessità di riformare il diritto penale in materia sessuale è senz'altro riconosciuta.</b></p><p>Alla consultazione svolta tra il 1° febbraio e il 10 maggio 2021 concernente una revisione del diritto penale in materia sessuale hanno partecipato più di 10 000 persone. Sono pervenuti 124 distinti pareri, mentre i restanti pareri erano tutti dello stesso tenore e sono stati inviati da diversi privati. In generale la necessità di riformare il diritto penale in materia sessuale è ampiamente riconosciuta. L'introduzione della nuova fattispecie di base dell'\"aggressione sessuale\" (art. 187a AP-CP), fulcro del progetto, è stata accolta con scetticismo o respinta.</p><p>Una parte dei partecipanti ritiene che nel diritto penale in materia sessuale si debba stabilire il principio secondo il quale ogni atto sessuale compiuto senza il consenso esplicito o concludente delle persone partecipanti è punibile (la cosiddetta soluzione del consenso). La maggioranza dei partecipanti alla consultazione si è pronunciata a favore della nuova fattispecie del \"grooming\", ovvero l'adescamento di fanciulli per scopi sessuali (art. 197a AV-CP). Più controversa è risultata la proposta di introdurre per la fattispecie degli atti sessuali con fanciulli una pena minima pari a una pena detentiva di un anno se il bambino non ha ancora compiuto 12 anni (art. 187 AP-CP). Per i dettagli si rimanda al rapporto completo sui risultati della procedura di consultazione, che può essere consultato alla seguente pagina Internet (<a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-773489785-7805\">Rapporto sui risultati della procedura di consultazione</a>). Nel corso della sua prossima seduta la Commissione svolgerà audizioni e proseguirà i suoi lavori sul progetto nel prossimo trimestre.</p><p> </p><p><b>Comunicato stampa della commissione degli affari giuridici del Consiglio degli Stati del 19.10.2021</b></p><p>Dopo aver svolto una consultazione e audizioni sull'avamprogetto concernente una revisione del diritto penale in materia sessuale, la Commissione ha deciso, senza opposizione, di entrare in materia sull'oggetto riconoscendo chiaramente la necessità d'intervento (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180043\">18.043</a>, P. 3). Al pari della maggioranza dei partecipanti alla consultazione, ritiene che il diritto penale debba talvolta reagire agli sviluppi sociali, sebbene non costituisca mai un mezzo per risolvere i problemi sociali. Attualmente ha iniziato le deliberazioni e dato incarico di elaborare varianti allo scopo di sottoporre il progetto al Consiglio degli Stati nella sessione estiva del 2022. Dal profilo del contenuto, comunicherà le proprie decisioni soltanto quando saranno disponibili le formulazioni definitive delle disposizioni legislative pertinenti.</p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Armonizzazione delle pene e adeguamento del diritto penale accessorio alla nuova disciplina delle sanzioni"
}