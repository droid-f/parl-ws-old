{
  "id": 20180475,
  "updated": "2022-09-12T12:06:38Z",
  "formattedId": "18.475",
  "initialSituation": "<p>Ai sensi dell'articolo 107 della legge sul Parlamento (LParl) propongo l'elaborazione di un disegno di atto legislativo dell'Assemblea federale che modifichi il Codice delle obbligazioni (CO) e/o il Codice di procedura civile (CPC) affinché la durata media dei contenziosi civili in materia di disdetta della locazione per bisogno proprio ai sensi degli articoli 261 capoverso 2 lettera a, 271a capoverso 3 lettere a e 272 capoverso 2 lettera b CO venga significativamente ridotta rispetto alla situazione attuale. Da una parte il disegno di legge dovrebbe mitigare i presupposti troppo rigorosi stabiliti dalla prassi giudiziaria affinché sia riconosciuta l'urgenza del bisogno proprio ai sensi delle summenzionate disposizioni del CO e, dall'altra, dovrebbe stabilire l'applicabilità della procedura sommaria in materia di disdetta della locazione con fissazione di termini che assicurino l'evasione dei contenziosi civili entro un lasso di tempo ragionevolmente breve (al massimo alcuni mesi), eventualmente anche attraverso la limitazione dei rimedi di diritto. </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAG-CN",
            "id": 12,
            "name": "Commissione degli affari giuridici CN"
          },
          "date": "2019-11-14T00:00:00Z",
          "text": "È dato seguito"
        },
        {
          "committee": {
            "abbreviation": "CAG-CS",
            "id": 25,
            "name": "Commissione degli affari giuridici CS"
          },
          "date": "2020-08-10T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione degli affari giuridici del Consiglio nazionale del 19.11.2019</b></p><p>Diritto di locazione: snellire la procedura in caso di disdetta per bisogno proprio</p><p>In base al diritto vigente un rapporto di locazione può essere disdetto se il locatore fa valere un bisogno personale urgente. La disdetta può essere impugnata dal locatario. L'iter ricorsuale previsto può tuttavia rendere effettiva la disdetta anche soltanto dopo alcuni anni. La Commissione ritiene che questa lunga procedura possa avere pesanti conseguenze per il locatore premiando persino indebitamente comportamenti querulomani. Con 18 voti contro 6 essa ha pertanto dato seguito a un'iniziativa parlamentare che chiede di snellire questa procedura (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180475\">18.475</a> n Pa.Iv. Merlini. Snellire la procedura in caso di disdetta della locazione per bisogno proprio del locatore o dei suoi familiari). La decisione necessita ancora dell'approvazione della Commissione omologa.</p><p> </p><p><b>Comunicato stampa della commissione degli affari giuridici del Consiglio degli Stati del 11.08.2020</b></p><p>Allineandosi a quanto deciso della sua commissione omologa, la Commissione ha deciso con 8 voti contro 5 di dare seguito all'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180475\">18.475</a> n Iv. Pa. (Merlini) Markwalder. Snellire la procedura in caso di disdetta della locazione per bisogno proprio del locatore o dei suoi familiari. La CAG-N è ora incaricata di elaborare un relativo progetto.</p><p> </p><p><b>Comunicato stampa della commissione degli affari giuridici del Consiglio nazionale del 05.02.2021</b></p><p>La Commissione ha deciso di proseguire i lavori per elaborare un progetto preliminare volto ad attuare quattro iniziative parlamentari pendenti in materia di diritto di locazione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20150455\">15.455</a>; <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160458\">16.458</a>; <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160459\">16.459</a>; <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180475\">18.475</a>). Si prevede di aprire ancora quest'anno una consultazione a tal fine. Una minoranza è scettica sul nuovo disciplinamento concernente le sublocazioni e propone alla sua Camera di stralciare l'iniziativa <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20150455\">15.455</a>.</p><p> </p><p><b>Comunicato stampa della commissione degli affari giuridici del Consiglio nazionale del 25.06.2021</b></p><p>Con 12 voti contro 9 e 2 astensioni nella votazione sul complesso la Commissione ha approvato un progetto preliminare che attua l'iniziativa parlamentare Egloff <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20150455\">15.455</a> \"Impedire le sublocazioni abusive\". Il progetto preliminare prevede che in futuro le sublocazioni saranno possibili con il consenso scritto del locatore. La Commissione ha deciso che questo consenso possa essere rifiutato a determinate condizioni, segnatamente quando la sublocazione è prevista per più di due anni o qualora essa causerebbe al locatore pregiudizi essenziali. Mentre una minoranza vorrebbe limitare ulteriormente queste condizioni, un'altra minoranza ritiene che la legge debba rinunciare completamente a stabilire condizioni. È inoltre previsto che queste disposizioni valgano anche per il subaffitto e siano in particolare applicabili anche per la sublocazione o il subaffitto di locali commerciali. Una minoranza ritiene che queste disposizioni debbano valere unicamente per la sublocazione di locali abitativi. Con 13 voti contro 2 e 8 astensioni la Commissione ha approvato un progetto preliminare volto a consentire le cosiddette firme prestampate per la comunicazione di modifiche unilaterali del contratto e la semplice forma scritta per comunicare aumenti scalari delle pigioni. Le corrispondenti modifiche dell'articolo 269d del Codice delle obbligazioni attuano le iniziative parlamentari Vogler <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160458\">16.458</a> e Feller <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160459\">16.459</a>. Con 13 voti contro 9 è stato infine accolto un progetto preliminare che snellisce le disdette per bisogno proprio, mitigando i presupposti per riconoscere l'urgenza. Viene così attuata l'iniziativa Merlini <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180475\">18.475</a>. La Commissione adotterà il rapporto esplicativo nel corso della prossima seduta, avviando la procedura di consultazione sui tre progetti verosimilmente all'inizio di settembre 2021.</p><p> </p><p><b>Comunicato stampa della commissione degli affari giuridici del Consiglio nazionale del 24.06.2022</b></p><p>La Commissione ha adottato all'attenzione della propria Camera tre diversi progetti volti ad attuare le iniziative parlamentari Egloff <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20150455\">15.455</a> (\"Impedire le sublocazioni abusive\") (con 13 voti contro 9), Vogler <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160458\">16.458</a> (\"Aumenti delle pigioni scalari. Evitare i moduli inutili\"), Feller <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160459\">16.459</a> (\"Diritto della locazione. Autorizzare la firma riprodotta meccanicamente\") (con 14 voti contro 0 e 8 astensioni) e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180475\">18.475</a> Merlini (Markwalder) (\"Snellire la procedura in caso di disdetta della locazione per bisogno proprio del locatore o dei suoi familiari\") (con 14 voti contro 9). Le modifiche consentiranno di evitare abusi nella sublocazione, semplificare le comunicazioni relative a modifiche unilaterali del contratto e facilitare la disdetta per bisogno proprio del locatore. Sono state presentate diverse proposte di minoranza.</p><p>La Commissione approverà i relativi rapporti esplicativi nel corso della prossima seduta e li sottoporrà poi, unitamente ai tre progetti, al parere del Consiglio federale. Il primo dibattito in Consiglio nazionale si svolgerà probabilmente nella sessione invernale 2022.</p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Snellire la procedura in caso di disdetta della locazione per bisogno proprio del locatore o dei suoi familiari"
}