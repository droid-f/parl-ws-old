{
  "id": 20180077,
  "updated": "2022-06-22T09:35:05Z",
  "description": "Messaggio del 31 ottobre 2018 concernente la seconda fase della revisione parziale della legge sulla pianificazione del territorio",
  "formattedId": "18.077",
  "initialSituation": "<p><b>Comunicato stampa del Consiglio federale del 31.10.2018</b></p><p><b>Il Consiglio federale adotta la seconda fase della revisione parziale della legge sulla pianificazione del territorio </b></p><p><b>Il Consiglio federale intende introdurre nuove disposizioni di legge in merito alle costruzioni fuori delle zone edificabili. Il principio fondamentale della separazione tra comprensorio edificabile e comprensorio non edificabile rimane garantito. In futuro ai Cantoni verrà tuttavia concesso un margine di manovra più ampio rispetto al passato. Per poterlo sfruttare, le utilizzazioni più estese dovranno essere compensate sulla base di una strategia pianificatoria e compensatoria, demolendo ad esempio gli edifici non più utilizzati. Nella sua seduta del 31 ottobre 2018, il Consiglio federale ha adottato, all'attenzione del Parlamento, il messaggio concernente la seconda fase della revisione parziale della legge sulla pianificazione del territorio (LPT). In questo modo i problemi territoriali potranno essere risolti nel luogo in cui si presentano ricorrendo a provvedimenti ad hoc. </b></p><p>Fuori delle zone edificabili possono essere costruiti solo gli edifici e gli impianti strettamente necessari. La legge sulla pianificazione del territorio (LPT) prevede ora anche disposizioni su progetti conformi alla zona, vincolati all'ubicazione e non conformi alla zona: risultano conformi alla zona gli edifici e gli impianti necessari all'agricoltura. Vincolati all'ubicazione sono invece ad esempio le cave di ghiaia, gli acquedotti, i sentieri o gli scilift. Possono essere concesse deroghe ai progetti non conformi alla zona, come nel caso di trasformazioni di edifici abitativi non agricoli oppure trasformazioni, per scopi di immagazzinamento o per la tenuta di bestiame a scopo di hobby, di stalle non più utilizzate. </p><p>Queste disposizioni permettono di soddisfare solo in maniera limitata le esigenze specifiche cantonali e regionali. Il Consiglio federale propone quindi al Parlamento, tramite una strategia pianificatoria e compensatoria, nuove regole che concedono ai Cantoni un margine di manovra più ampio per le costruzioni fuori delle zone edificabili. A determinate condizioni, in futuro si potrà andare al di là delle prescrizioni attuali in materia di costruzioni fuori delle zone edificabili. Per poter continuare a garantire il principio fondamentale della separazione tra comprensorio edificabile e comprensorio non edificabile, tali utilizzazioni devono tuttavia migliorare in ultima analisi la situazione territoriale generale. Di conseguenza, le utilizzazioni autorizzate devono essere vincolate ad apposite misure di compensazione e riqualifica, tra cui rientra, ad esempio, la demolizione di costruzioni inutilizzate e che costituiscono un elemento di disturbo. Se i Cantoni desiderano sfruttare le possibilità offerte dalla strategia pianificatoria e compensatoria, devono prevedere i necessari presupposti nel piano direttore che dovrà poi essere sottoposto per approvazione alla Confederazione. Nell'autorizzazione edilizia che consente un'utilizzazione più estesa, si dovrà garantire che anche la necessaria compensazione venga poi effettivamente eseguita.</p><p>Un'ulteriore novità relativa alle costruzioni fuori delle zone edificabili riguarda l'obbligo di demolizione: le autorizzazioni edilizie per nuovi edifici o impianti conformi alla zona o vincolati all'ubicazione non saranno più concesse \"ad aeternum\", bensì solo per un determinato scopo concreto. Qualora questo scopo venga meno e non sia possibile destinare a una nuova utilizzazione conforme alla zona o vincolata all'ubicazione gli edifici e gli impianti interessati, questi dovranno essere demoliti. L'obiettivo di questa disposizione è stabilizzare il numero di edifici realizzati fuori delle zone edificabili e contribuire così alla protezione delle superfici coltive. In tutta la Svizzera circa 590 000 edifici sono situati fuori delle zone edificabili, di questi circa 190 000 vengono utilizzati a scopo abitativo. A seguito del cambiamento strutturale in atto nel settore agricolo, non è possibile escludere che in futuro numerosi edifici oggi utilizzati per scopi agricoli siano progressivamente abbandonati. </p><p>Il Consiglio federale propone una novità anche per quel che riguarda le autorizzazioni eccezionali per progetti non conformi alla zona: in futuro le disposizioni in materia non saranno più applicate in modo uniforme in tutto il Paese. I Cantoni potranno stabilire in piena autonomia quali disposizioni derogatorie potranno trovare applicazione sul loro territorio e in quale misura. La LPT continuerà a disciplinare i limiti delle singole deroghe. </p><p>La revisione comprende anche precisazioni riguardanti l'obbligo di pianificazione sancito nella legge, che permettono così di rafforzare le pianificazioni negli spazi funzionali e le ponderazioni degli interessi nella pianificazione del territorio. Anche il principio di pianificazione territoriale relativo al sottosuolo viene ora menzionato esplicitamente nel testo di legge. Infine vengono precisate le disposizioni sulle zone agricole speciali, tramite le quali si esige un migliore coordinamento con i comprensori insediativi.</p><p>Grazie alla revisione parziale della LPT, le disposizioni concernenti le costruzioni fuori delle zone edificabili sono state riorganizzate dal punto di vista sistemico e riunite in un solo capitolo, allo scopo di migliorarne la chiarezza e la comprensibilità e, di conseguenza, di agevolarne un'attuazione più unitaria.</p><p> </p><p>Elaborazione del progetto</p><p>La prima consultazione su un avamprogetto di legge per la seconda fase della revisione parziale della legge sulla pianificazione del territorio (LPT 2) è stata condotta dal Dipartimento federale dell'ambiente, dei trasporti, dell'energia e delle comunicazioni (DATEC) su incarico del Consiglio federale da dicembre 2014 a maggio 2015. Poiché i pareri pervenuti sono risultati per lo più critici e negativi, nel dicembre 2015 il Consiglio federale ha deciso di concentrare la revisione della legge su pochi aspetti chiave che necessitavano palesemente di una revisione. Gli ambiti identificati come tali erano: l'edificazione al di fuori delle zone edificabili, la pianificazione del territorio negli spazi funzionali, la pianificazione del territorio nel sottosuolo e la ponderazione degli interessi nella pianificazione del territorio. Nel corso dei lavori di approfondimento, con la strategia pianificatoria e compensatoria si è sviluppato un nuovo elemento che scaturisce solo indirettamente dalle richieste o dalle sollecitazioni formulate durante la consultazione 2014/2015. In considerazione dell'importanza rivestita da questa strategia in particolare per le costruzioni fuori delle zone edificabili, il Collegio ha deciso di svolgere in merito, da giugno 2017 ad agosto 2017, una procedura di consultazione complementare. Come avvenuto nella prima consultazione, i pareri espressi sono stati essenzialmente critici o di rifiuto. La Conferenza svizzera dei direttori delle pubbliche costruzioni, della pianificazione del territorio e dell'ambiente (DCPA) e alcune associazioni professionali hanno tuttavia ritenuto la strategia pianificatoria e compensatoria meritevole di essere sviluppata. Sulla base di ulteriori lavori di approfondimento e di pareri espressi da organismi cantonali, associazioni professionali, economiche e ambientali, la strategia pianificatoria e compensatoria è stata nel frattempo notevolmente specificata.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 31 ottobre 2018 concernente la seconda fase della revisione parziale della legge sulla pianificazione del territorio"
    },
    {
      "number": 1,
      "resolutions": [
        {
          "council": 1,
          "date": "2019-12-03T00:00:00Z",
          "text": "Non entrata in materia"
        },
        {
          "council": 2,
          "date": "2022-06-16T00:00:00Z",
          "text": "Deroga"
        }
      ],
      "text": "Legge federale sulla pianificazione del territorio (Legge sulla pianificazione del territorio, LPT)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 03.12.2019</b></p><p><b>Bocciata seconda tappa revisione LPT </b></p><p><b>Malgrado il Parlamento lo scorso 20 ottobre sia diventato più \"verde\", ciò non è bastato per far approvare la seconda tappa della revisione della legge sulla pianificazione del territorio (LPT). La maggioranza - rimasta borghese anche dopo le elezioni federali - ha bocciato l'entrata in materia (108 voti a 83) ritenendo la riforma inadeguata.</b></p><p>La precedente riforma - approvata dalle urne il 3 marzo 2013 - puntava sullo sviluppo centripeto degli insediamenti. L'attuale progetto, presentato dal governo a fine ottobre dello scorso anno, mira a regolamentare le costruzioni fuori dalle zone edificabili e a pianificare gli spazi funzionali del territorio e l'utilizzazione del sottosuolo.</p><p>Al fine di ottenere un miglioramento complessivo della situazione, il governo propone che le utilizzazioni del territorio vengano autorizzate soltanto tramite misure di compensazione e di riqualifica. Le nuove costruzioni agricole o la cui ubicazione è vincolata dalla loro destinazione non riceverebbero più un'autorizzazione \"ad aeternum\". Qualora lo scopo iniziale venisse meno, la costruzione dovrebbe essere demolita.</p><p>Questo punto è stato fortemente criticato: mette in discussione la garanzia della proprietà prevista dalla Costituzione, ha sostenuto ad esempio il relatore commissionale Stefan Müller-Altermatt (PPD/SO). L'obbligo di demolizione rischierebbe inoltre di causare elevati costi addizionali, in particolare nel settore agricolo.</p><p>Gli strumenti proposti dall'esecutivo lasciano pertanto insolute troppe questioni e costituiscono un orientamento generale \"non opportuno\". Per Müller-Altermatt, insomma, le proposte dell'esecutivo funzioneranno solo sulla carta, la realtà sarà invece costituita da una pioggia di ricorsi che impedirà di giungere a soluzioni accettabili.</p><p>Malgrado ciò, la commissione, ha spiegato Müller-Altermatt, è dell'opinione che ci sia necessità di legiferare. A tal fine, dopo che il dossier sarà passato agli Stati, presenterà una propria mozione con idee concrete sul da farsi.</p><p>La minoranza ha invece chiesto di entrare nel merito sul progetto. Data la necessità di legiferare, le proposte del governo sono state ritenute una buona base per ulteriori discussioni. Tale proposta ha però ricevuto i voti di PS, Verdi e Verdi liberali, insufficienti per continuare le discussioni.</p><p> </p><p><b>Comunicato stampa della commissione dell'ambiente, della pianificazione del territorio e dell'energia del Consiglio degli Stati del 30.04.2021</b></p><p><b>La Commissione dell'ambiente, della pianificazione del territorio e dell'energia del Consiglio degli Stati pone in consultazione un progetto di revisione della legge sulla pianificazione del territorio che semplifica il complesso disegno del Consiglio federale e tiene in maggiore considerazione le particolarità dei vari Cantoni. Introducendo un obiettivo di stabilizzazione per le costruzioni fuori delle zone edificabili, la Commissione intende anche proporre un controprogetto indiretto all'iniziativa paesaggio.</b></p><p>La Commissione ha approvato all'unanimità un progetto di modifica della legge sulla pianificazione del territorio (LPT) in relazione alla seconda fase della revisione parziale di tale legge (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180077\">18.077</a>). Il 16 ottobre 2020 la Commissione, considerando che vi è necessità di legiferare in questo ambito, aveva deciso di entrare in materia sul progetto <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180077\">18.077</a> ma di semplificare la complessità delle misure proposte nel disegno del Consiglio federale. Il progetto elaborato dalla Commissione riprende gli elementi su cui le organizzazioni sentite e i Cantoni hanno espresso pareri in gran parte unanimi e stralcia invece le disposizioni contestate, per le quali sarebbe difficile ottenere il consenso della maggioranza. La Commissione ha in particolar modo tenuto conto delle peculiarità cantonali in materia di pianificazione territoriale.</p><p>In linea con il disegno del Consiglio federale, il progetto mette a disposizione dei Cantoni uno strumento pianificatorio che permetterà di considerare in misura maggiore le particolarità cantonali e regionali nel caso di costruzioni fuori delle zone edificabili. Sulla base di una strategia globale di sviluppo territoriale e di quanto iscritto nei rispettivi piani direttori, i Cantoni potranno così elaborare e attuare soluzioni ad hoc per comprensori determinati. Le utilizzazioni più estese che eccedono in modo puntuale i limiti fissati dalle disposizioni generali sulle costruzioni fuori delle zone edificabili saranno però vincolate a misure sostanziali di compensazione e di miglioramento.</p><p>Altri elementi del progetto hanno lo scopo di integrare e concretizzare le richieste di fondo dell'iniziativa paesaggio, affinché la nuova normativa possa fungere da controprogetto indiretto a tale iniziativa. La Commissione propone così di introdurre nella LPT un nuovo obiettivo di pianificazione e un nuovo principio pianificatorio, con i quali si esplicita che il numero totale di edifici situati nei comprensori non edificabili e l'impermeabilizzazione del suolo causata dagli edifici e impianti non agricoli devono essere stabilizzati. Per stabilizzare il numero di edifici e impianti è prevista principalmente una strategia basata su incentivi sotto forma di contributi che coprono i costi per la demolizione di edifici e impianti fuori delle zone edificabili. Tali contributi saranno finanziati dai Cantoni con la partecipazione della Confederazione. L'attuazione della strategia di stabilizzazione contempla anche l'obbligo di riferire sull'evoluzione dei parametri determinanti.</p><p>La Commissione non ha invece ripreso nel progetto gli elementi che sono stati fortemente criticati in occasione del dibattito sull'entrata in materia nel Consiglio nazionale e delle audizioni svolte dalle Commissioni parlamentari e per i quali pertanto non è verosimile ottenere il consenso della maggioranza. Sono stati stralciati in particolare l'obbligo generale di demolizione (art. 23d segg. D-LPT), la precisazione delle esigenze in materia di zone agricole speciali (art. 16a D-LPT), l'approccio basato sull'oggetto in quanto modalità della cosiddetta strategia pianificatoria e compensatoria (art. 8d in combinato disposto con l'art. 24g D-LPT) e le disposizioni penali (art. 24h D-LPT).</p><p> </p><p><b>Comunicato stampa del Consiglio federale del 12.05.2021</b></p><p><b>Il Consiglio federale rinuncia a un proprio controprogetto indiretto all'iniziativa paesaggio </b></p><p><b>Il Consiglio federale accoglie con favore il controprogetto indiretto della Commissione dell'ambiente, del territorio e dell'energia del Consiglio degli Stati (CAPTE-S). Il progetto della Commissione soddisfa i parametri determinanti fissati dal Consiglio federale per un controprogetto all'iniziativa paesaggio. Nella sua seduta del 12 maggio 2021 ha perciò deciso di rinunciare a un proprio controprogetto. </b></p><p>Il 29 aprile 2021, la CAPTE-S ha posto in consultazione il proprio progetto relativo alle costruzioni al di fuori delle zone edificabili, elaborato sulla base del messaggio del Consiglio federale del 31 ottobre 2018 sulla seconda fase della revisione parziale della legge sulla pianificazione del territorio (LPT 2). La Commissione ha integrato nel progetto nuovi elementi che riprendono e concretizzano le richieste dell'iniziativa paesaggio, cosicché possa fungere anche da controprogetto indiretto a tale iniziativa.Il Consiglio federale accoglie con favore il progetto della CAPTE-S, ritenendolo suscettibile di ottenere la maggioranza in una votazione popolare. La Commissione tiene conto in ugual misura degli interessi dell'agricoltura, della protezione del paesaggio e dei Cantoni. Per il Consiglio federale è fondamentale proporre un controprogetto indiretto all'iniziativa paesaggio e rafforzare il principio della separazione fra comprensorio edificabile e comprensorio non edificabile. È quanto aveva d'altronde già stabilito nella sua decisione di principio del 18 dicembre 2020, formulando dei punti cardine da integrare nel controprogetto indiretto. Nel contempo aveva già paventato l'ipotesi di rinunciare a un proprio controprogetto indiretto, qualora la proposta della CAPTE-S avesse ripreso tali punti cardine. Nella sua seduta del 12 maggio 2021, il Consiglio federale è giunto alla conclusione che il progetto presentato dalla CAPTE-S soddisfa tutti i punti richiesti e rinuncia così a un proprio controprogetto indiretto all'iniziativa paesaggio. Entro l'8 settembre 2021, il Collegio adotterà il messaggio sull'iniziativa paesaggio, nel quale raccomanderà di respingere l'iniziativa rimandando al controprogetto indiretto della CAPTE-S. La decisione di principio di respingere l'iniziativa paesaggio è già stata presa dal Consiglio federale il 18 dicembre 2020.</p><p> </p><p>Notizia ATS</p><p><b>Dibattito al Consiglio degli Stati, 09.06.2022</b></p><p><b>\"No\" a \"Iniziativa paesaggio\", \"sì\" a controprogetto</b></p><p><b>L'iniziativa \"Contro la cementificazione del nostro paesaggio (Iniziativa paesaggio)\" va bocciata, ma le costruzioni fuori zona edificabile vanno comunque meglio regolamentate con un controprogetto.</b></p><p>È l'opinione del Consiglio degli Stati, che ha iniziato oggi i lavori in merito alla legge sulla pianificazione del territorio (LPT). La Camera non ha però avuto il tempo di terminare il dibattito, le votazioni sono pertanto state rimandate.</p><p>L'iniziativa intende porre un freno alla cementificazione delle superfici naturali e dei terreni coltivati all'esterno delle zone edificabili, attribuendo ai Cantoni la responsabilità diretta della protezione della natura e del paesaggio. Secondo il testo - lanciato da Pro Natura, BirdLife Svizzera, Patrimonio svizzero e dalla Fondazione svizzera per la protezione e la pianificazione del paesaggio - il numero di edifici e la loro superficie nelle zone non edificabili dovrebbe rimanere invariato.</p><p>Malgrado la bocciatura della proposta di modifica costituzionale da parte degli Stati sia scontata - \"l'iniziativa è un attacco frontale contro le zone rurali\", ha ad esempio affermato Daniel Fässler (Centro/AI) -, la necessità di rivedere le modalità di costruire all'esterno delle zone edificabili non è stata contestata dai \"senatori\", che oggi hanno approvato tacitamente l'entrata in materia sul controprogetto.</p><p>\"È incontestabile il fatto che la pressione sulla natura aumenta per le attività ricreative, l'agricoltura e le esigenze di mobilità\", ha sostenuto Heidi Z'Graggen (Centro/UR). La revisione della LPT proposta dal governo è però stata giudicata da più parti troppo complessa.</p><p>Per questo motivo la commissione preparatoria l'ha ampiamente rivista. La soluzione che ne è uscita è \"equilibrata e pragmatica\", secondo Elisabeth Baume-Schneider (PS/JU). I Cantoni, l'Unione svizzera dei contadini e il settore del turismo l'hanno accolta favorevolmente.</p><p>Nel dettaglio, la nuova modifica della LPT include diverse disposizioni per stabilizzare il numero di edifici nei comprensori non edificabili e l'impermeabilizzazione del suolo. Su quest'ultimo punto sono previste eccezioni per l'agricoltura e - su richiesta di una minoranza approvata con 27 voti contro 15 - anche per le attività turistiche. Inoltre, per incentivare l'abbattimento di edifici e impianti, è previsto un contributo che copra i costi di demolizione.</p><p>Sono pure stati potenziati i requisiti per i piani direttori cantonali. I cantoni dovranno illustrare come intendono raggiungere l'obiettivo di stabilizzazione con una strategia globale. Una minoranza avrebbe voluto stralciare l'articolo sugli obiettivi. \"È il punto chiave della riforma\", ha insistito con successo la consigliera federale Simonetta Sommaruga.</p><p>Altra novità: il piano direttore potrà comprendere zone speciali nelle quali possono essere ammesse utilizzazioni a ubicazione non vincolata, a determinate condizioni. La maggioranza della commissione avrebbe voluto limitare queste zone speciali alle sole regioni di montagna. I \"senatori\", con 28 voti contro 17, hanno però voluto concedere questa possibilità a tutti i cantoni. \"Secondo l'Ufficio federale di statistica, le zone di montagna rappresentano il 71% della superficie del Paese\", ha relativizzato Daniel Fässler (Centro/AI).</p><p>Con 22 voti a 19, la Camera ha anche facilitato l'utilizzo a scopo abitativo degli edifici agricoli inutilizzati. Il Consiglio federale potrà da parte sua disciplinare la demolizione, la ricostruzione e l'ampliamento moderato di aziende turistiche fuori dalle zone edificabili.</p><p> </p><p>Notizia ATS</p><p><b>Dibattito al Consiglio degli Stati, 16.06.2022</b></p><p><b>Bocciata iniziativa paesaggio, \"ok\" a controprogetto</b></p><p><b>L'iniziativa \"Contro la cementificazione del nostro paesaggio (Iniziativa paesaggio)\" va bocciata, ma le costruzioni fuori zona edificabile saranno comunque meglio regolamentate grazie a un controprogetto elaborato sotto forme di revisione della legge sulla pianificazione del territorio (LPT), che lascia un certo margine di manovra ai Cantoni. Lo ha deciso oggi il Consiglio nazionale.</b></p><p>L'iniziativa, bocciata oggi con 28 voti contro 6 e 5 astenuti, intende porre un freno alla cementificazione delle superfici naturali e dei terreni coltivati all'esterno delle zone edificabili, attribuendo ai Cantoni la responsabilità diretta della protezione della natura e del paesaggio. Secondo il testo - lanciato da Pro Natura, BirdLife Svizzera, Patrimonio svizzero e dalla Fondazione svizzera per la protezione e la pianificazione del paesaggio - il numero di edifici e la loro superficie nelle zone non edificabili dovrebbe rimanere invariato.</p><p>La settimana scorsa, nella prima parte di dibattito, il \"senatore\" Daniel Fässler (Centro/AI) aveva ad esempio definito la proposta di modifica costituzionale \"un attacco frontale contro le zone rurali\". La necessità di rivedere le modalità di costruire all'esterno delle zone edificabili non è però stata contestata: la revisione della LPT è stata adotta oggi all'unanimità.</p><p>Nel dettaglio, la modifica della LPT include diverse disposizioni per stabilizzare il numero di edifici nei comprensori non edificabili e l'impermeabilizzazione del suolo. Su quest'ultimo punto sono previste eccezioni per l'agricoltura e le attività turistiche. Inoltre, per incentivare l'abbattimento di edifici e impianti, è previsto un contributo che copra i costi di demolizione.</p><p>Sono pure stati potenziati i requisiti per i piani direttori cantonali. I cantoni dovranno illustrare come intendono raggiungere l'obiettivo di stabilizzazione con una strategia globale.</p><p>Altra novità: nei loro piani direttore i cantoni potranno definire delle zone speciali nelle quali possono essere ammesse utilizzazioni a ubicazione non vincolata, a determinate condizioni. \"Sì\" anche all'utilizzo a scopo abitativo degli edifici agricoli inutilizzati. Il Consiglio federale potrà da parte sua disciplinare la demolizione, la ricostruzione e l'ampliamento moderato di aziende turistiche fuori dalle zone edificabili. Non da ultimo, le autorità cantonali avranno così tre anni di tempo per adattare i piani direttori.</p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 05.07.2022</b></p><p>La Commissione è entrata in materia all'unanimità sul disegno del Consiglio degli Stati di revisione parziale della legge sulla pianificazione del territorio (Seconda fase, LPT2; <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180077\">18.077</a>). In occasione della prima deliberazione, nel dicembre 2019, il Consiglio nazionale aveva deciso di non entrare in materia. La Commissione accoglie favorevolmente la modifica effettuata dal Consiglio degli Stati, che ha semplificato il disegno del Consiglio federale per quanto concerne le costruzioni al di fuori delle zone edificabili e ridotto la complessità delle misure proposte posizionandolo come controprogetto all'iniziativa paesaggio (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210065\">21.065</a>). Tuttavia, diverse parti hanno anche espresso critiche nei confronti di alcune disposizioni inserite dal Consiglio degli Stati, prospettando adeguamenti corrispondenti del progetto. </p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 29.03.2023</b></p><p>La Commissione dell'ambiente, della pianificazione del territorio e dell'energia del Consiglio nazionale condivide i principi del progetto, approvato dal Consiglio degli Stati, riguardante la legge sulla pianificazione del territorio. Le decisioni prese dalla Commissione mirano a stabilizzare in modo più efficace il numero di edifici all'esterno delle zone edificabili, consentendo altresì un migliore utilizzo degli edifici abitativi già esistenti nelle zone non edificabili.</p><p>La Commissione dell'ambiente, della pianificazione del territorio e dell'energia del Consiglio nazionale (CAPTE-N) ha dato avvio alle discussioni sul progetto inerente alla seconda fase della revisione parziale della legge sulla pianificazione del territorio (LPT 2; <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20180077\">18.077</a>). Con 12 voti contro 12 e il voto decisivo del presidente, la Commissione intende inserire nell'articolo 24c una nuova disposizione che permetta di utilizzare completamente e in modo duraturo a scopo abitativo le case rurali del diritto anteriore, compresi gli edifici agricoli contigui, a condizione che siano sufficientemente urbanizzati. In caso di demolizione volontaria, sarà possibile ripristinare la superfice abitativa presente in precedenza. Questa modifica intende creare la possibilità di sfruttare meglio gli edifici abitati già esistenti all'esterno delle zone edificabili, senza utilizzare ulteriori superfici. Una minoranza è contraria a questa estensione dell'uso abitativo nelle zone non edificabili in quanto contraddice il principio di separazione.</p><p>Con altre decisioni, la Commissione appoggia l'intenzione di stabilizzare in modo efficace il numero di edifici e l'impermeabilizzazione del suolo all'esterno delle zone edificabili. Si allinea all'obiettivo stabilito dal Consiglio degli Stati (art. 1 cpv. 2 lett. bter e bquater) e ritiene che i dati di base necessari a verificare gli obiettivi dovrebbero ora essere rilevati dalla Confederazione. Andrebbero inoltre inasprite le condizioni per il versamento dei contributi di demolizione (art. 5 cpv. 2bis), creati quale stimolo a ridurre il numero di edifici: secondo la Commissione, il contributo andrebbe corrisposto solo se gli edifici e gli impianti erano stati costruiti conformemente alla legge (18 voti contro 7) e, senza alcuna eccezione, solamente se gli edifici stessi non vengono sostituiti (13 voti contro 12). La Commissione si è inoltre allineata alla decisione del Consiglio degli Stati relativa al finanziamento dei contributi di demolizione (art. 5 cpv. 2ter e 2quater).</p><p>Con 14 voti contro 8 e 2 astensioni, la Commissione intende limitare ai comprensori di montagna l'istituzione di zone speciali secondo l'articolo 18bis, come aveva a suo tempo proposto l'omologa Commissione del Consiglio degli Stati. Inoltre, già a livello di piano direttore occorrerebbe stabilire come considerare la struttura insediativa, la cultura della costruzione, la sistemazione dei dintorni, l'integrazione nel paesaggio nonché la preservazione della biodiversità e delle superfici coltive (17 voti contro 7 e 1 astensione). È stata stralciata la competenza dei Cantoni di consentire l'utilizzazione a scopi abitativi degli edifici agricoli non più utilizzati (art. 8c cpv. 1bis; 17 voti contro 8). In determinati tipi di zone edificabili, meno sensibili sul piano dell'estetica, il diritto cantonale dovrebbe poter consentire anche risanamenti energetici senza autorizzazione edilizia (14 voti contro 9). Con 12 voti contro 10 e 1 astensione, la Commissione propone di stralciare l'articolo 24quater, secondo cui le disposizioni derogatorie degli articoli 24a-24e e 37a per edifici non conformi alla zona situati fuori delle zone edificabili devono dapprima essere trasposte dai Cantoni nel diritto cantonale per essere applicate. Per quanto riguarda le decisioni divergenti della Commissione, diverse minoranze si sono allineate al Consiglio degli Stati oppure hanno chiesto ulteriori modifiche.</p><p> </p><p><b>Informazioni</b></p><p>Sébastien Rey, segretario della commissione, </p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Legge sulla pianificazione del territorio. Revisione parziale. Seconda fase"
}