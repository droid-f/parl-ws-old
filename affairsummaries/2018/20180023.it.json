{
  "id": 20180023,
  "updated": "2019-02-18T19:03:06Z",
  "description": "Messaggio del 14 febbraio 2018 concernente il decreto federale sull’impiego dell’esercito in servizio d’appoggio a favore del Cantone dei Grigioni nell’ambito delle misure di sicurezza e il decreto federale sulla partecipazione della Confederazione al finanziamento di altre misure di sicurezza per gli incontri annuali del World Economic Forum 2019–2021 di Davos",
  "formattedId": "18.023",
  "initialSituation": "<p><b>Comunicato stampa del Consiglio federale del 14.02.2018</b></p><p><b>WEF: il Consiglio federale intende proseguire il servizio d'appoggio dell'esercito negli anni dal 2019 al 2021 </b></p><p><b>Il Consiglio federale intende continuare a contribuire alla sicurezza dell'incontro annuale del WEF a Davos con l'esercito in servizio d'appoggio. Nella sua seduta del 14 febbraio 2018 il Consiglio federale ha adottato il relativo messaggio. Anche negli anni dal 2019 al 2021 saranno impiegati ogni volta fino a 5000 militari per fornire appoggio al Cantone dei Grigioni. Il decreto deve essere approvato dal Parlamento. </b></p><p>Secondo l'odierna decisione del Consiglio federale, l'esercito continuerà ad appoggiare il Cantone dei Grigioni in occasione delle edizioni 2019, 2020 e 2021 dell'incontro annuale del WEF a Davos. Tale appoggio implica l'impiego sussidiario di sicurezza e il sostegno da parte dell'esercito con prestazioni fornite principalmente nei settori della protezione degli oggetti e delle persone, della salvaguardia della sovranità sullo spazio aereo e della sicurezza di quest'ultimo nonché dell'appoggio logistico, in particolare nel campo del servizio sanitario coordinato (SSC).</p><p><b> </b></p><p>Servizio d'appoggio impiegando fino a 5000 militari </p><p>È previsto annualmente l'impiego di un effettivo massimo di 5000 militari in servizio d'appoggio, motivo per il quale, conformemente all'articolo 70 capoverso 2 della legge militare, l'impiego in questione deve essere approvato dall'Assemblea federale. Ad eccezione delle misure per la salvaguardia della sovranità sullo spazio aereo, la responsabilità degli impieghi incombe alla polizia cantonale grigionese. Dopo averne discusso con il DDPS, essa comunica per scritto il compito alle truppe che le sono attribuite. La polizia cantonale grigionese disciplina in particolare le competenze, i rapporti di subordinazione, i poteri di polizia dell'esercito e le comunicazioni di servizio che le sono indirizzate dall'esercito. Il Cantone dei Grigioni informa la popolazione in merito ai compiti e alle attività della truppa prima e durante l'impiego di quest'ultima.</p><p>Il Consiglio federale vuole inoltre che la Confederazione continui a partecipare, unitamente al Cantone dei Grigioni, al Comune di Davos e alla fondazione WEF, ai costi generati dall'impiego di forze di sicurezza addizionali. Il limite di spesa ammonta a 9 milioni di franchi annui e la regolamentazione dei costi rimane invariata rispetto agli anni precedenti.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 14 febbraio 2018 concernente il decreto federale sull’impiego dell’esercito in servizio d’appoggio a favore del Cantone dei Grigioni nell’ambito delle misure di sicurezza e il decreto federale sulla partecipazione della Confederazione al finanziamento di altre misure di sicurezza per gli incontri annuali del World Economic Forum 2019–2021 di Davos"
    },
    {
      "number": 1,
      "resolutions": [
        {
          "council": 2,
          "date": "2018-05-31T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2018-09-26T00:00:00Z",
          "text": "Adesione"
        }
      ],
      "text": "Decreto federale sull’impiego dell’esercito in servizio d’appoggio a favore del Cantone dei Grigioni nell’ambito delle misure di sicurezza per gli incontri annuali del World Economic Forum 2019–2021 di Davos"
    },
    {
      "number": 2,
      "resolutions": [
        {
          "council": 2,
          "date": "2018-05-31T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2018-09-26T00:00:00Z",
          "text": "Adesione"
        }
      ],
      "text": "Decreto federale sulla partecipazione della Confederazione al finanziamento delle misure di sicurezza adottate dal Cantone dei Grigioni per gli incontri annuali del World Economic Forum 2019–2021 di Davos"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 31.05.2018</b></p><p><b>CSt: esercito al WEF anche per il periodo 2019 - 2021 </b></p><p><b>L'esercito continuerà ad essere impiegato al Forum economico mondiale (WEF) di Davos (GR) anche per il periodo 2019 - 2021. Il Consiglio degli Stati ha dato oggi il suo benestare all'unanimità, ora tocca al Nazionale esprimersi.</b></p><p>L'interesse nazionale allo svolgimento della manifestazione annuale del WEF è grande. Per questo motivo sostiene le misure di sicurezza garantite dalla Confederazione e i contributi finanziari. Solo così la Svizzera potrà adempiere al suo obbligo internazionale di garantire una protezione alle personalità presenti al WEF, ha evidenziato il relatore commissionale Peter Hegglin (PPD/ZG).</p><p> </p><p>Notizia ATS</p><p><b>Dibattito al Consiglio nazionale, 26.09.2018</b></p><p>Il Consiglio nazionale ha deciso che per l'incontro annuale del Forum economico mondiale (WEF) a Davos (GR) anche dal 2019 al 2021 saranno impiegati ogni volta fino a 5000 militari, per fornire appoggio al Cantone dei Grigioni, nonché elargiti contributi da parte della Confederazione fino a 9 milioni di franchi annui.</p>",
  "title": "WEF 2019-2021 di Davos. Impiego dell'esercito in servizio d'appoggio"
}