{
  "id": 20180058,
  "updated": "2020-01-20T09:14:58Z",
  "description": "Messaggio del 20 giugno 2018 concernente l’approvazione dell’Accordo tra la Svizzera e la Bulgaria sulla cooperazione di polizia nella lotta contro la criminalità",
  "formattedId": "18.058",
  "initialSituation": "<p><b>Comunicato stampa del Consiglio federale del 20.06.2018</b></p><p><b>Rafforzare la cooperazione di polizia con la Bulgaria: trasmesso il pertinente messaggio al Parlamento </b></p><p><b>Il Consiglio federale intende rafforzare la cooperazione di polizia con la Bulgaria. Nella seduta del 20 giugno 2018 ha adottato e trasmesso al Parlamento il messaggio concernente l'approvazione dell'Accordo tra la Svizzera e la Bulgaria sulla cooperazione di polizia nella lotta contro la criminalità. L'Accordo completa la rete di trattati bilaterali che regolamentano la cooperazione tra le autorità di polizia svizzere e quelle dei Paesi dell'Europa sud-orientale. </b></p><p>La Bulgaria è uno dei principali Paesi di origine di donne che si prostituiscono in Svizzera e che sono sovente vittime della tratta di esseri umani. Singoli criminali e i gruppi criminali che sfruttano le vittime provenienti dalla Bulgaria sono al centro di diverse indagini di polizia. Negli ultimi anni alcuni cittadini bulgari hanno inoltre fatto parlare di sé per furti con scasso e nei negozi commessi in Svizzera. Singoli delinquenti e gruppi criminali provenienti dalla Bulgaria sono attivi anche nel traffico di migranti e nella criminalità organizzata.</p><p>Alla luce di queste implicazioni criminali, il Consiglio federale intende rafforzare la cooperazione di polizia con la Bulgaria. L'Accordo di polizia mira ad accelerare lo scambio di informazioni di polizia e a potenziare il lavoro d'indagine. La Bulgaria, pur essendo uno Stato membro dell'UE, al momento non è ancora integrata completamente nella cooperazione Schengen. Anche in quest'ottica, il nuovo Accordo colma le lacune esistenti in materia di cooperazione di polizia con la Bulgaria.</p><p>L'Accordo con la Bulgaria intende completare la rete di trattati che la Svizzera ha intessuto con i Paesi dell'Europa sud-orientale. Ha infatti già concluso accordi simili con il Montenegro, la Romania, il Kosovo, l'Albania, la Bosnia e Erzegovina, la Macedonia e la Serbia.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 20 giugno 2018 concernente l’approvazione dell’Accordo tra la Svizzera e la Bulgaria sulla cooperazione di polizia nella lotta contro la criminalità"
    },
    {
      "number": 0,
      "resolutions": [

      ],
      "text": "Accordo tra il Consiglio federale svizzero e il Governo della Repubblica di Bulgaria sulla cooperazione di polizia nella lotta contro la criminalità"
    },
    {
      "number": 1,
      "resolutions": [
        {
          "council": 1,
          "date": "2019-03-04T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2019-06-18T00:00:00Z",
          "text": "Adesione"
        },
        {
          "council": 2,
          "date": "2019-06-21T00:00:00Z",
          "text": "Adozione nella votazione finale"
        },
        {
          "council": 1,
          "date": "2019-06-21T00:00:00Z",
          "text": "Adozione nella votazione finale"
        }
      ],
      "text": "Decreto federale che approva l’Accordo tra la Svizzera e la Bulgaria sulla cooperazione di polizia nella lotta contro la criminalità"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 04.03.2019</b></p><p><b>Criminalità, approvato accordo con Bulgaria </b></p><p>Il Consiglio nazionale ha approvato oggi all'unanimità un accordo concluso con la Bulgaria sulla cooperazione di polizia nella lotta contro la criminalità. L'intesa, che non richiede modifiche legislative, mira ad accelerare lo scambio di informazioni e a potenziare il lavoro di indagine.</p><p>Per essere efficace la lotta alla criminalità non deve arrestarsi alle frontiere nazionali, ha sostenuto Carlo Sommaruga (PS/GE) a nome della commissione. L'intesa garantisce anche la protezione dei dati, ha precisato il ginevrino.</p><p>Negli ultimi anni, delinquenti bulgari hanno commesso furti con scasso e nei negozi in territorio elvetico, ha spiegato la consigliera federale Karin Keller-Sutter. Cittadini provenienti da questa nazione sono attivi pure nel traffico di migranti e nella criminalità organizzata, ha aggiunto Sommaruga precisando che l'accordo permetterà anche di lottare contro lo sfruttamento della prostituzione.</p><p> </p><p>Notizia ATS</p><p><b>Dibattito al Consiglio degli Stati, 18.06.2019</b></p><p>Il Consiglio degli Stati ha approvato all'unanimità un accordo concluso con la Bulgaria sulla cooperazione di polizia nella lotta contro la criminalità. L'intesa, che non richiede modifiche legislative, mira ad accelerare lo scambio di informazioni e a potenziare il lavoro di indagine.</p>",
  "title": "Lotta contro la criminalità. Accordo con la Bulgaria"
}