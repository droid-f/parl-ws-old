{
  "id": 20100431,
  "updated": "2019-02-18T19:03:06Z",
  "formattedId": "10.431",
  "initialSituation": "<p>In virtù dell'articolo 160 capoverso 1 della Costituzione federale e dell'articolo 107 della legge sul Parlamento presento la seguente iniziativa parlamentare:</p><p>Occorre modificare la LAMal e le altre leggi affinché le cure mediche prestate d'urgenza al paziente che ha abusato di alcol o droghe siano completamente a suo carico o a carico del rappresentante legale. L'addebitamento di tali costi all'assicurazione malattie, fondata sul principio della solidarietà, non è ammissibile. Chi abusa di alcol o droghe, oppure il rappresentante legale, dovrà anche accollarsi il costo della permanenza in una cella \"anti-sbornia\".</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CSS-CN",
            "id": 6,
            "name": "Commissione della sicurezza sociale e della sanità"
          },
          "date": "2011-05-13T00:00:00Z",
          "text": "È dato seguito"
        },
        {
          "committee": {
            "abbreviation": "CSS-CS",
            "id": 19,
            "name": "Commissione della sicurezza sociale e della sanità CS"
          },
          "date": "2012-01-24T00:00:00Z",
          "text": "Adesione"
        },
        {
          "council": 1,
          "date": "2014-06-20T00:00:00Z",
          "text": "Il termine imposto è prorogato fino alla sessione di primavera 2016."
        }
      ],
      "text": null
    },
    {
      "number": 1,
      "resolutions": [
        {
          "council": 1,
          "date": "2015-12-17T00:00:00Z",
          "text": "Stralcio dal ruolo"
        }
      ],
      "text": "Legge federale sull'assicurazione malattie (LAMal)"
    }
  ],
  "proceedings": "<p><b>Dibattito al Consiglio nazionale, 17.12.2015</b></p><p><b>CN: sbornia del \"sabato sera\" a carico dell'assicurazione di base </b></p><p><b>(ats) I costi di ricovero all'ospedale o di permanenza in una cellula anti-sbornia in caso di arresto non devono essere accollati a chi ha bevuto qualche bicchiere di troppo. Anche se con soli 12 voti di scarto (97 a 85 e ben 11 astenuti), il Consiglio nazionale ha archiviato un'iniziativa parlamentare dell'ex consigliere nazionale zurighese UDC, Toni Bortoluzzi. Per quest'ultimo, non è giusto che l'assicurazione malattia debba pagare per gli intemperanti.</b></p><p>Nella cronistoria di questa iniziativa non mancano le capriole, ha ricordato la relatrice Marina Carobbio Guscetti (PS/TI): dopo averla approvata una prima volta nell'aprile 2015 sfidando l'opinione dei cantoni, la Commissione della sicurezza sociale e della sanità del Nazionale (CSSS-N) è tornata in ottobre sui propri passi basandosi anche su un rapporto del Consiglio federale, secondo cui l'attuazione dell'iniziativa era praticamente impossibile.</p><p>Il Motivo? Per l'assicurazione obbligatoria delle cure medico-sanitarie la colpa non è un criterio per decidere se assumere o meno i costi di questi trattamenti. Introdurre un'eccezione per il consumo eccessivo di alcol equivarrebbe a cambiare il sistema; ciò sarebbe inconciliabile con il principio costituzionale dell'uguaglianza giuridica, ha argomentato la consigliera nazionale ticinese spalleggiata dal ministro della sanità Alain Berset.</p><p>Non va poi sottovalutato un potenziale pericolo: qualcuno potrebbe anche rinunciare a farsi ricoverare per timore di dover metter mano al portafoglio, hanno sostenuto Laurence Fehlmann Rielle (PS/GE) e Philipp Hadorn (PS/SO).</p><p>Diversi esponenti democentristi hanno stigmatizzato il voltafaccia della Commissione, che prima ha detto di \"sì\" e poi si è rimangiata la parola. Thomas de Courten (UDC/BL) ha difeso la proposta di Bortoluzzi, ricordando il costante aumento dei costi nel settore sanitario e stigmatizzando quegli irresponsabili che bevono fino a perdere conoscenza.</p><p>Bruno Pezzati (PLR/ZG) ha proposto di realizzare l'idea contenuta nell'iniziativa Bortoluzzi mediante un progetto pilota di cinque anni che preveda anche un accompagnamento medico. Al termine si sarebbe potuto stilare un bilancio dell'esperimento e decidere con cognizione di causa se proseguire o meno.</p><p>In consultazione, il progetto è stato criticato sia dalla sinistra sia dagli ambienti attivi nella prevenzione e della salute. A loro parere, l'iniziativa se la prende con le persone sbagliate, dal momento che i giovani sono meno interessati da un fenomeno che tocca soprattutto le persone oltre i 45 anni, perlopiù alcolizzate, all'origine della maggior parte dei ricoveri.</p><p>Il Consiglio federale ha fatto notare che la misura auspicata da Bortoluzzi non è in vigore in alcun Paese europeo. Efficacia e conseguenze finanziarie rimangono oscure. Il principio costituzionale dell'uguaglianza viene inoltre strapazzato, poiché l'iniziativa non tiene conto di altri comportamenti potenzialmente nocivi per la salute, come il tabagismo, l'alimentazione eccessiva o la pratica di sport estremi.</p><p>Stando al rapporto del Governo pubblicato nell'aprile scorso, i cantoni hanno un approccio eterogeneo al problema delle \"sbornie del sabato sera\", sia per quanto riguarda la presa a carico di persone finite in coma etilico, sia per quanto attiene agli emolumenti percepiti, che possono variare da poche decine di franchi a 1500 franchi per persona.</p><p>Vi sono 17 cantoni, come il Ticino, che non dispongono di celle anti-sbornia specifiche. Nei cantoni che, come i Grigioni, possono invece contare su soluzioni simili, la percezione degli emolumenti non copre in genere i costi causati dal soggiorno in queste strutture. Alcuni cantoni stanno attualmente riflettendo se non sia il caso di cambiare la prassi.</p>",
  "title": "Chi abusa di alcol o droghe deve pagare di tasca propria la permanenza in una cella \"anti-sbornia\" o il ricovero in ospedale"
}