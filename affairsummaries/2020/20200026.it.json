{
  "id": 20200026,
  "updated": "2022-01-31T14:53:08Z",
  "description": "Messaggio del 26 febbraio 2020 concernente la modifica del Codice di diritto processuale civile svizzero (Migliorare la praticabilità e l’applicazione del diritto)",
  "formattedId": "20.026",
  "initialSituation": "<p><b>Comunicato stampa del Consiglio federale del 26.02.2020</b></p><p><b>Codice di procedura civile: agevolare l'accesso alla giustizia </b></p><p><b>Nella pratica il Codice di procedura civile svizzero ha dato buoni risultati. Il Consiglio federale propone tuttavia modifiche mirate volte ad agevolare l'accesso alla giustizia per i privati e le imprese e quindi migliorare ulteriormente l'applicazione del diritto. A tal fine intende adeguare il diritto in materia di spese giudiziarie. Nella seduta del 26 febbraio 2020 ha preso atto dei risultati della consultazione e licenziato il messaggio all'attenzione del Parlamento. Le proposte a favore di un rafforzamento dell'applicazione collettiva del diritto, essendo state molto controverse, sono scorporate dal presente progetto e trattate separatamente. </b></p><p>Nel complesso, il Codice di procedura civile (CPC), entrato in vigore il 1° gennaio 2011, ha dato buoni risultati. Solo in singoli punti vi è un margine di miglioramento, in particolare per quanto riguarda le spese giudiziarie, la possibilità di coordinare le procedure e la tutela giurisdizionale collettiva. L'ampia maggioranza dei partecipanti alla consultazione ha sostenuto esplicitamente le finalità e l'orientamento dell'avamprogetto elaborato dal Consiglio federale in adempimento della mozione 14.4008 \"Adeguamento del Codice di procedura civile\" volta a eliminare i punti deboli constatati.</p><p> </p><p>Agevolare l'accesso alla giustizia </p><p>Il Consiglio federale mantiene le linee principali dell'avamprogetto, secondo il quale occorre dimezzare le anticipazioni delle spese processuali, che rappresentano oggi un ostacolo concreto all'accesso alla giustizia soprattutto per il ceto medio. In tal modo, in futuro anche le persone che non hanno diritto al gratuito patrocinio potranno far valere più facilmente le loro pretese in giustizia. Rispetto all'avamprogetto, il disegno prevede tuttavia delle eccezioni al dimezzamento tenendo così conto delle preoccupazioni espresse in sede di consultazione.</p><p>Il disegno modifica anche il disciplinamento della liquidazione delle spese giudiziarie. Queste ultime saranno sostanzialmente compensate con gli anticipi prestati dalla parte condannata a pagare le spese. Inoltre, l'eventuale scoperto sarà riscosso o l'eventuale eccedenza sarà restituita. In questo modo non saranno più le parti a sopportare il rischio legato all'incasso della parte vincente, ma lo Stato. La giustizia è un compito che spetta essenzialmente allo Stato. Con questi due adeguamenti, il Consiglio federale tiene conto del coro di critiche suscitato dal vigente diritto in materia di spese giudiziarie, senza interferire nella sovranità tariffale dei Cantoni.</p><p> </p><p>Rafforzare la certezza del diritto </p><p>Il Consiglio federale intende inoltre semplificare il coordinamento delle procedure e rafforzare in modo mirato la consolidata procedura di conciliazione. La procedura del diritto di famiglia sarà sottoposta agli adeguamenti specifici proposti dall'avamprogetto e migliorata anche in altri punti. In questo modo il Consiglio federale tiene conto dei corrispondenti riscontri espressi in sede di consultazione. Saranno inoltre codificate importanti conclusioni della giurisprudenza del Tribunale federale.</p><p>Questi adeguamenti sono volti in particolare a migliorare la certezza e la chiarezza del diritto e a promuovere ulteriormente la facilità d'uso del CPC.</p><p> </p><p>Trattamento separato della tutela giurisdizionale </p><p>Ad essere fortemente contestate in sede di consultazione sono state solo le proposte volte a rafforzare l'applicazione collettiva del diritto in caso di danni di massa o diffusi. Per non pregiudicare la parte ampiamente incontestata, il Consiglio federale ha quindi deciso di scorporare la questione della tutela giurisdizionale collettiva dal presente progetto e di trattarla separatamente. Il trattamento separato della mozione 13.3931 \"Promozione e ampliamento degli strumenti di applicazione collettiva del diritto\" permette di tenere in considerazione gli ulteriori sviluppi nonché i lavori e i dibattiti parlamentari. </p>",
  "objectives": [
    {
      "number": 0,
      "resolutions": [

      ],
      "text": "Messaggio del 26 febbraio 2020 concernente la modifica del Codice di diritto processuale civile svizzero (Migliorare la praticabilità e l’applicazione del diritto)"
    },
    {
      "number": 1,
      "resolutions": [
        {
          "council": 2,
          "date": "2021-06-16T00:00:00Z",
          "text": "Decisione in deroga al disegno (progetto)"
        }
      ],
      "text": "Codice di diritto processuale civile svizzero (Migliorare la praticabilità e l’applicazione del diritto)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 16.06.2021</b></p><p><b>\"Sì\" a revisione Codice diritto processuale civile</b></p><p><b>Via libera alla revisione del Codice di diritto processuale civile, che mira a migliorare la tutela dei cittadini. La revisione, adottata all'unanimità, risponde a diversi interventi parlamentari e corregge alcune imperfezioni del testo entrato in vigore nel 2011.</b></p><p>Durante il dibattito, durato oltre tre ore, hanno fatto discutere i provvedimenti cautelari che è possibile prendere nei confronti dei mass media. Con 30 voti contro 12, i \"senatori\" hanno deciso che il ricorso a tali misure è possibile quando \"l'attuale o incombente lesione dei diritti dell'instante è tale da causargli o da potergli causare un pregiudizio grave\". La minoranza di sinistra avrebbe voluto mantenere tale eventualità solo per i pregiudizi \"particolarmente gravi\", come nel diritto attuale.</p><p>Concretamente, il cambiamento mira a facilitare il ricorso a misure provvisorie. Questi strumenti di emergenza consentono al giudice di vietare la pubblicazione di un articolo che potrebbe recare un pregiudizio a un terzo, se quest'ultimo ne fa richiesta. In ogni caso, sono diversi i criteri che devono essere rispettati perché un giudice opti per un provvedimento cautelare, ha detto il relatore commissionale Philippe Bauer (PLR/NE) sottolineando come in nessun caso si possa parlare di censura.</p><p>\"Non c'è nessun motivo per cambiare questo articolo, e del resto nessuno ha chiesto di farlo\", ha replicato Carlo Sommaruga (PS/GE). \"Non bisogna modificare il fragile equilibrio esistente\", ha detto ricordando che la libertà di stampa è garantita dalla Costituzione.</p><p> </p><p><b>Comunicato stampa della commissione degli affari giuridici del Consiglio nazionale del 25.06.2021</b></p><p>Durante la sessione estiva 2021 il Consiglio degli Stati ha adottato in prima lettura e senza opposizioni il disegno di revisione del Codice di diritto processuale civile (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200026\">20.026</a>). Il disegno prevede una revisione parziale del Codice di diritto processuale civile entrato in vigore nel 2011. Con la modifica proposta si vuole in particolare facilitare l'accesso alla giustizia e adeguare le norme sulle spese processuali. Il Consiglio degli Stati vi ha ancora inserito una modifica concernente il ricorso a provvedimenti cautelari nei confronti dei media. La CAG-N ha deciso oggi senza voti contrari di entrare in materia sul disegno. Procederà alla deliberazione di dettaglio durante la prossima seduta. </p><p><b> </b></p><p><b>Comunicato stampa della commissione degli affari giuridici del Consiglio nazionale del 20.08.2021</b></p><p>In occasione della sua ultima seduta la Commissione aveva deciso all'unanimità di entrare in materia sul disegno di revisione del Codice di diritto processuale civile (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200026\">20.026</a>) e oggi ne ha intrapreso la deliberazione di dettaglio. Nell'ambito della discussione, essa ha deciso di incaricare l'Amministrazione federale di sottoporle idee per l'introduzione di un sistema volto a garantire una protezione giuridica valida 24 ore su 24 e 7 giorni su 7.</p><p> </p><p><b>Comunicato stampa della commissione degli affari giuridici del Consiglio nazionale del 14.01.2022</b></p><p>Nella sua seduta odierna, la Commissione ha proseguito la deliberazione di dettaglio concernente la revisione del Codice di diritto processuale civile (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200026\">20.026</a>). Ha deciso di seguire il Consiglio degli Stati e di introdurre disposizioni relative ai \"giuristi d'impresa\". La Commissione ritiene parimenti che i Cantoni devono godere di maggiore libertà nell'uso di altre lingue in occasione di procedimenti giudiziari. Secondo la Commissione, potranno essere adottati provvedimenti cautelari nei confronti dei media in caso di lesione grave. </p><p>Come il Consiglio degli Stati e il Consiglio federale, la Commissione riconosce la necessità di prevedere disposizioni in relazione ai giuristi d'impresa. Ha tuttavia deciso, con 14 voti contro 10 e 1 astensione, di modificare la versione del Consiglio degli Stati e di eliminare il requisito della reciprocità che quest'ultimo ha introdotto. Una prima minoranza propone di respingere l'introduzione di una nuova regola. Una seconda minoranza propone invece di mantenere la versione del Consiglio federale.</p><p>Nel suo disegno, il Consiglio federale aveva introdotto una nuova competenza che permetteva ai Cantoni di prevedere nel diritto cantonale la possibilità di utilizzare un'altra lingua nazionale o l'inglese se tutte le parti lo richiedevano. Il Consiglio degli Stati aveva tuttavia respinto tale possibilità. La Commissione propone, con 16 voti contro 9, di procedere a una distinzione chiara fra uso di un'altra lingua nazionale e uso dell'inglese in funzione del contenzioso. Essa ha pertanto deciso di limitare l'uso dell'inglese ai contenziosi di tipo commerciale. Una minoranza propone di seguire il Consiglio degli Stati e di non permettere il ricorso ad altre lingue.</p><p>La Commissione ritiene che le disposizioni che permettono il ricorso a mezzi elettronici di trasmissione del suono e delle immagini debbano essere iscritte in modo duraturo nel Codice di diritto processuale civile. Tali disposizioni sono state proposte dal Consiglio federale nel quadro delle misure adottate per lottare contro la pandemia di COVID-19. Esse sono state tuttavia precisate dal Consiglio degli Stati. La Commissione ha deciso di adottare, senza voti contrari, queste precisazioni.</p><p>La Commissione propone, con 12 voti contro 10 e 3 astensioni, di seguire il Consiglio degli Stati e di agevolare il ricorso ai provvedimenti cautelari nei confronti di un media. In occasione della sessione estiva 2021, il Consiglio degli Stati aveva deciso che occorreva dimostrare un pregiudizio grave e non più un pregiudizio particolarmente grave. Come il Consiglio degli Stati, la Commissione ritiene che la disposizione attuale sia troppo restrittiva e determini uno squilibrio tra il cittadino e il media in questione. Una prima minoranza propone di attenersi al diritto in vigore. </p><p>Una seconda minoranza propone invece di attenuare la condizione della prova della lesione dei diritti togliendo il termine \"manifestamente\". Parallelamente la Commissione ha adottato all'unanimità una proposta di postulato di commissione che incarica il Consiglio federale di esaminare le possibilità di introduzione di un servizio di picchetto per i tribunali allo scopo di garantirvi l'accesso in caso di lesione della personalità, segnatamente mediante il ricorso a provvedimenti cautelari (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223002\">22.3002</a>). Con 19 voti contro 4 e 2 astensioni, la Commissione ha pure adottato una proposta di mozione di commissione che va nella stessa direzione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223003\">22.3003</a>).</p><p>La Commissione proseguirà la deliberazione di dettaglio in una sua prossima seduta.</p><p> </p><p><b>Comunicato stampa della commissione degli affari giuridici del Consiglio nazionale del 08.04.2022</b></p><p>Nella seduta odierna, la Commissione ha concluso la deliberazione di dettaglio sulla revisione del Codice di procedura civile (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200026\">20.026</a>). I lavori si sono concentrati sull'accessibilità alla giustizia per i cittadini e su correttivi puntuali al Codice di procedura civile. La Commissione ha deciso, con 22 voti, senza opposizioni e 1 astensione, di adottare il progetto nella votazione sul complesso.</p><p>La revisione del Codice di procedura civile stila un primo bilancio del Codice di procedura civile unificata, entrato in vigore il 1° gennaio 2011. Il progetto risponde a diverse critiche scaturite dalla pratica e si prefigge segnatamente di ridurre gli ostacoli finanziari, semplificare il coordinamento delle procedure e rafforzare la procedura di conciliazione in quanto strumento per la risoluzione di conflitti.</p><p>Al fine di aumentare le possibilità di successo di una procedura di conciliazione, la Commissione ha in particolare deciso che la composizione del tribunale deve essere diversa da quella dell'autorità di conciliazione nelle procedure in materia di protezione dell'unione coniugale o di divorzio.</p><p>Affinché i tribunali possano svolgere la loro funzione tempestivamente e efficacemente, la Commissione ha deciso, con 14 voti contro 9, di allinearsi al Consiglio degli Stati, secondo cui le decisioni dei tribunali, in linea di principio, devono essere comunicate alle parti senza motivazione scritta. Una minoranza si oppone a questo cambiamento di principio, adducendo che le parti interessate ad ottenere la motivazione dovrebbero far fronte a costi supplementari per richiederla.</p><p>La separazione dei poteri fra i Cantoni e la Confederazione in materia di determinazione delle spese processuali deve essere mantenuta. La Commissione ha pertanto deciso di respingere una proposta volta a introdurre importi massimi e principi unificati da parte della Confederazione. Una minoranza ritiene che la fissazione di importi massimi consentirebbe di garantire un accesso facilitato alla giustizia a una fascia più ampia della popolazione.</p><p>La Commissione ha deciso, senza voti contrari, di chiarire la situazione relativa agli invii postali e al computo dei termini nei casi in cui l'invio è consegnato di sabato al rappresentante professionale della parte. Il termine decorrerà dal giorno feriale successivo. Nell'interesse di un'armonizzazione del computo dei termini in questi casi, la Commissione ha altresì adottato una mozione di commissione che chiede una soluzione unificata in tale ambito (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223381\">22.3381</a>). Essa ha inoltre adottato un postulato di commissione con 16 voti contro 7 che incarica il Consiglio federale di valutare, d'intesa con i Cantoni, l'opportunità di istituire una giurisdizione della famiglia (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223380\">22.3380</a>). Una minoranza della Commissione si oppone a tale postulato osservando che la legislazione attuale è sufficiente e non è necessario legiferare ulteriormente istituendo nuovi tribunali speciali.</p><p>Le questioni concernenti i giuristi d'impresa, l'impiego dell'inglese e di altre lingue nazionali, l'adozione di misure cautelari nei confronti dei media e il ricorso a mezzi elettronici erano già state trattate nelle sedute precedenti (<a  href=\"https://www.parlament.ch/press-releases/Pages/mm-rk-n-2022-01-14.aspx?lang=1040\">comunicato stampa della CAG-N</a> del 14 gennaio 2022). Il progetto sarà trattato dal Consiglio nazionale in occasione della sessione speciale del 9-11 maggio 2022.</p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Codice di diritto processuale civile. Modifica"
}