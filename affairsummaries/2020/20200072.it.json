{
  "id": 20200072,
  "updated": "2021-02-24T10:16:51Z",
  "description": "Messaggio del 11 settembre 2020 concernente l’approvazione di una modifica territoriale tra i Cantoni di Berna e di Friburgo (Passaggio di Cantone del Comune bernese di Clavaleyres)",
  "formattedId": "20.072",
  "initialSituation": "<p><b>Comunicato stampa del Consiglio federale del 11.09.2020</b></p><p><b>Il Consiglio federale propone di approvare il cambiamento di Cantone di Clavaleyres </b></p><p><b>Il Consiglio federale propone all'Assemblea federale di approvare il passaggio del Comune di Clavaleyres dal Cantone di Berna a quello di Friburgo. Nella riunione dell'11 settembre 2020 ha adottato il relativo messaggio. La modifica territoriale tra i due Cantoni soddisfa i requisiti posti dal diritto federale. </b></p><p>Il Comune bernese di Clavaleyres vuole diventare parte del Comune friburghese di Morat. A tal fine deve prima passare dal Cantone di Berna a quello di Friburgo. </p><p>Il 23 settembre 2018 gli aventi diritto di voto di Clavaleyres hanno approvato il cambiamento di Cantone. Successivamente i Cantoni di Berna e di Friburgo hanno concluso un concordato sulla modifica territoriale, approvato dai votanti di entrambi i Cantoni il 9 febbraio 2020.</p><p>La procedura per il cambiamento di Cantone è disciplinata dalla Costituzione federale. Sono necessarie l'approvazione degli aventi diritto di voto e dei Cantoni interessati nonché quella dell'Assemblea federale mediante un decreto federale. Nel suo messaggio, il Consiglio federale constata che la modifica territoriale soddisfa i requisiti posti dal diritto federale. Propone pertanto all'Assemblea federale di approvare il passaggio del Comune di Clavaleyres dal Cantone di Berna a quello di Friburgo.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 11 settembre 2020 concernente l’approvazione di una modifica territoriale tra i Cantoni di Berna e di Friburgo (Passaggio di Cantone del Comune bernese di Clavaleyres)"
    },
    {
      "number": 1,
      "resolutions": [
        {
          "council": 2,
          "date": "2020-12-01T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2020-12-07T00:00:00Z",
          "text": "Adesione"
        },
        {
          "council": 2,
          "date": "2020-12-18T00:00:00Z",
          "text": "Adozione nella votazione finale"
        },
        {
          "council": 1,
          "date": "2020-12-18T00:00:00Z",
          "text": "Adozione nella votazione finale"
        }
      ],
      "text": "Decreto federale che approva una modifica territoriale tra i Cantoni di Berna e di Friburgo (Passaggio di Cantone del Comune bernese di Clavaleyres)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 01.12.2020</b></p><p><b>Approvato passaggio Clavaleyres da Berna a Friburgo </b></p><p><b>Nuovo passo avanti in vista del passaggio del comune di Clavaleyres dal canton Berna a quello di Friburgo. Il Consiglio degli Stati ha approvato oggi all'unanimità tale modifica territoriale.</b></p><p>Clavaleyres, i cui abitanti sono di lingua tedesca, appartiene attualmente al distretto di Berna-Mittelland ed è una exclave circondata da territori appartenenti a Friburgo e Vaud, ha spiegato Hans Stöckli (PS/BE) a nome della commissione.</p><p>Una volta compiuto il trasferimento nel canton Friburgo, il comune verrà aggregato con la città di Morat (Murten), con la quale collabora già dal 2013, per esempio riguardo a scuola e pompieri.</p><p>Il 23 settembre 2018 gli aventi diritto di voto di Clavaleyres hanno approvato il cambiamento di cantone con l'82,4% dei voti. Successivamente Berna e Friburgo hanno concluso un concordato sulla modifica territoriale, approvato dai votanti di entrambi i cantoni il 9 febbraio 2020, con rispettivamente l'89% e il 96,2% di \"sì\".</p><p>Qualora anche il Consiglio nazionale dovesse fare propria questa volontà, per Friburgo si tratterebbe della prima modifica territoriale dal 1807. Non è invece la prima volta che Berna deve separarsi di parte del suo territorio nel recente passato: il Giura si è staccato nel 1979 per formare un nuovo cantone, il distretto di Laufen è passato a Basilea Campagna nel 1994, il comune di Vellerat è diventato giurassiano nel 1996 e presto potrebbe farlo anche Moutier.</p><p>Da notare che contrariamente al caso di Vellerat, non ci sarà una votazione federale obbligatoria. Nel frattempo è infatti stata modificata la Costituzione per evitare di chiamare alle urne i cittadini di tutto il Paese per questioni non contestate localmente. Esiste comunque il diritto di lanciare un referendum, ha precisato Stöckli.</p><p><b> </b></p><p>Notizia ATS</p><p><b>Dibattito al Consiglio nazionale, 07.12.2020</b></p><p>Nulla più si oppone al passaggio del comune di Clavaleyres dal canton Berna a quello di Friburgo. Dopo il Consiglio degli Stati settimana scorsa, oggi anche il Nazionale ha approvato tale modifica territoriale, con un solo voto contrario, quello di Erich Hess (UDC/BE).</p>",
  "title": "Passaggio di Cantone del Comune bernese di Clavaleyres"
}