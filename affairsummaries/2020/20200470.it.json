{
  "id": 20200470,
  "updated": "2021-11-15T07:42:36Z",
  "formattedId": "20.470",
  "initialSituation": "<p>La legge federale sui diritti politici (LDP; RS 161.1) è modificata in modo tale che al momento dell'annuncio di un'iniziativa popolare presso la Cancelleria federale le sia attribuito un titolo neutrale, che può essere un numero, una data o un sistema analogo volto a garantire la neutralità della designazione ufficiale dell'iniziativa. </p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione delle istituzioni politiche del Consiglio nazionale del 15.10.2021</b></p><p><b>La Cancelleria federale non stabilirà i titoli delle iniziative popolari né attribuirà loro un numero invece di un titolo. I comitati d'iniziativa continueranno ad avere il diritto di scegliere il titolo del loro testo, nel rispetto dei limiti fissati dalla legge.</b></p><p>Con 19 voti contro 5 la Commissione delle istituzioni politiche del Consiglio nazionale (CIP-N) ha respinto un'iniziativa parlamentare presentata dal consigliere nazionale Damien Cottier (RL, NE), volta ad attribuire un titolo neutrale alle iniziative popolari al momento del loro deposito presso la Cancelleria federale (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200470\">20.470</a> \"Un titolo neutrale per le iniziative popolari al fine di garantire la libera formazione dell'opinione\"). La Commissione ritiene che per la Cancelleria federale non sarebbe un compito semplice attribuire a ogni iniziativa un titolo oggettivo. Vi è inoltre il rischio che i comitati d'iniziativa contestino in sede giudiziaria le scelte operate dalla Cancelleria federale. Il dibattito pubblico si svolgerebbe in ogni caso identificando le iniziative popolari con i titoli scelti dai comitati. Se un titolo dovesse presentare un carattere troppo sensazionalistico, spetterebbe agli oppositori sollevare la questione.</p><p>Una minoranza della Commissione ha rilevato che titoli poco chiari possono indurre in errore i votanti, sia nel corso della raccolta delle firme che in occasione del voto.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Un titolo neutrale per le iniziative popolari al fine di garantire la libera formazione dell'opinione"
}