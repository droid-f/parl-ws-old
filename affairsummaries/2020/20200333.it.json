{
  "id": 20200333,
  "updated": "2022-03-31T07:27:01Z",
  "formattedId": "20.333",
  "initialSituation": "<p>Le autorità federali sono invitate a modificare l'articolo 16 capoverso 6 della legge del 26 settembre 2014 concernente la vigilanza sull'assicurazione malattie (LVAMal; RS 832.12) come segue:</p><p>Prima dell'approvazione delle tariffe dei premi, i Cantoni possono esporre agli assicuratori e all'autorità di vigilanza il loro parere in merito ai costi stimati e alle tariffe dei premi previste per il loro territorio; la procedura di approvazione non deve esserne ritardata. I Cantoni possono esigere dagli assicuratori e dall'autorità di vigilanza le informazioni necessarie a tal fine. Tali informazioni non possono essere rese pubbliche né comunicate a terzi.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2021-03-08T00:00:00Z",
          "text": "È dato seguito"
        },
        {
          "council": 1,
          "date": "2022-03-16T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 08.03.2021</b></p><p><b>Premi cassa malati, coinvolgere di più i Cantoni </b></p><p><b>I Cantoni devono avere maggiore diritto di parola nello stabilire i premi dell'assicurazione malattia. È quanto si augura il Consiglio degli Stati, che oggi ha accettato di misura cinque iniziative cantonali sul tema, tra cui una del Ticino, così come una mozione dell'ex \"senatore\" Filippo Lombardi (Centro/TI) che va nella stessa direzione.</b></p><p>Le altre quattro iniziative sono state presentate da Friburgo, Ginevra, Giura e Neuchâtel. Tutti i testi discussi vogliono permettere ai Cantoni di fornire il loro giudizio agli assicuratori e all'Ufficio federale della sanità pubblica (UFSP) non solo sulla valutazione dei costi, ma anche sulle tariffe previste sul loro territorio.</p><p>In effetti, dopo la modifica del 2016 della legge sulla vigilanza sull'assicurazione malattie essi non possono più pronunciarsi sull'ammontare dei premi. In particolare, è stata la sinistra e parte del Centro a chiedere che i Cantoni siano implicati maggiormente nel processo. Essi dispongono infatti di una grande conoscenza della loro realtà locale, è stato fatto notare.</p><p>Per Charles Juillard (Centro/JU), i Cantoni hanno perso influenza nella fissazione dei premi dell'assicurazione di base. Questi ha denunciato una mancanza di trasparenza nella trasmissione dei dati, una critica contestata dal ministro della sanità Alain Berset, secondo il quale invece la collaborazione fra di essi e la Confederazione funziona bene.</p><p>Anzi, i cambiamenti del 2016 hanno permesso di correggere problemi apparsi in precedenza: per il consigliere federale non bisogna dunque fare marcia indietro. Berset ha ammesso che il timing per l'approvazione dei premi è molto serrato, il che è sconveniente per i Cantoni.</p><p>Alla fine, la mozione Lombardi è passata per 22 voti a 18 e due astenuti, mentre i \"senatori\" hanno deciso di dare seguito alle iniziative cantonali per 21 voti contro 20 (un'astensione).</p><p><b> </b></p><p>Notizia ATS</p><p><b>Dibattito al Consiglio nazionale, 16.03.2022</b></p><p>Il Consiglio nazionale ha tacitamente bocciato cinque iniziative cantonali che chiedono il diritto, per i cantoni, di accedere ai dati contabili degli assicurati per il calcolo dei premi malattia. La richiesta è contenuta in una mozione trasmessa al Consiglio federale. Tale atto parlamentare domanda che possano esprimersi sulle tariffe previste per il loro territorio.</p><p> </p><p><b>Comunicato stampa della commissione della sicurezza sociale e della sanità del Consiglio degli Stati del 30.03.2022</b></p><p>La Commissione propone, senza voti contrari, di non dare seguito a sei iniziative cantonali (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200300\">20.300</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200304\">20.304</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200330\">20.330</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200333\">20.333</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210300\">21.300</a> e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210323\">21.323</a>) di tenore identico, poiché le richieste in esse contenute sono già state considerate. Il Consiglio federale è infatti già stato incaricato, con una mozione, di elaborare una modifica legislativa che garantisca nuovamente ai Cantoni il diritto di esprimersi in merito ai premi previsti. </p><p> </p><p><b>Informazioni</b></p><p>Boris Burri, segretario della commissione,</p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Per un maggiore coinvolgimento dei Cantoni"
}