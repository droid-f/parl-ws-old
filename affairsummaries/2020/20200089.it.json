{
  "id": 20200089,
  "updated": "2021-11-01T11:16:33Z",
  "description": "Messaggio del 25 novembre 2020 concernente la modifica della legge federale sulla previ-denza professionale per la vecchiaia, i superstiti e l’invalidità (Riforma LPP 21)",
  "formattedId": "20.089",
  "initialSituation": "<p><b>Comunicato stampa del Consiglio federale del 25.11.2020</b></p><p><b>Il Consiglio federale adotta il messaggio sulla riforma della previdenza professionale </b></p><p><b>Con la riforma della previdenza professionale (LPP 21) si intende mantenere il livello delle rendite, rafforzare il finanziamento e migliorare la copertura assicurativa dei lavoratori a tempo parziale, e quindi in particolare delle donne. Nella sua seduta del 25 novembre 2020 il Consiglio federale ha adottato e trasmesso al Parlamento il messaggio concernente la riforma. </b></p><p>A causa dell'aumento della speranza di vita e del basso livello dei tassi d'interesse, la situazione delle rendite della previdenza professionale è già da tempo precaria. Dopo la bocciatura della riforma della previdenza per la vecchiaia nel settembre del 2017, una riforma della previdenza professionale, e in particolare la riduzione dell'aliquota di conversione, è indispensabile per garantire a lungo termine il finanziamento delle rendite.</p><p>Nel suo messaggio al Parlamento, il Consiglio federale propone di riprendere il modello elaborato su sua richiesta dalle parti sociali, ovvero Unione svizzera degli imprenditori (USI), Unione sindacale svizzera (USS) e Travail.Suisse. Questo modello prevede una riduzione dell'aliquota minima di conversione al 6 per cento. Se si considerano l'evoluzione demografica e il basso livello dei tassi d'interesse, l'aliquota attualmente applicata per convertire il capitale risparmiato in rendita, pari al 6,8 per cento, è troppo alta.</p><p> </p><p>Introduzione di un supplemento di rendita</p><p>Per il Consiglio federale è fondamentale mantenere il livello delle prestazioni. Per attenuare la riduzione delle rendite dovuta all'abbassamento dell'aliquota di conversione, il progetto prevede parallelamente un meccanismo di compensazione. I futuri beneficiari di rendite di vecchiaia e d'invalidità riceveranno un supplemento di rendita mensile per tutta la vita. Per un periodo transitorio di 15 anni, il suo importo sarà fisso e verrà sancito nella legge: le classi d'età che acquisiranno il diritto alla rendita nei primi cinque anni dall'entrata in vigore riceveranno un supplemento di 200 franchi al mese, le cinque classi d'età successive 150 franchi al mese e le ultime cinque classi d'età 100 franchi al mese. Successivamente il Consiglio federale fisserà l'importo di anno in anno. Questo supplemento, indipendente dall'importo della rendita, sarà finanziato con un contributo pari allo 0,5 per cento del reddito annuo soggetto all'AVS fino a 853 200 franchi (nel 2020).</p><p> </p><p>Riduzione della deduzione di coordinamento</p><p>Per migliorare la previdenza delle persone con redditi modesti, il progetto prevede anche una riduzione della deduzione di coordinamento dagli attuali 24 885 a 12 443 franchi. In questo modo sarà assicurato un salario più elevato. Gli assicurati con redditi modesti, in particolare le donne e i lavoratori a tempo parziale, beneficeranno così di una migliore sicurezza sociale per la vecchiaia e l'invalidità.</p><p> </p><p>Adeguamento degli accrediti di vecchiaia</p><p>Il progetto prevede inoltre la riduzione della differenza tra i contributi degli assicurati giovani e quelli dei più anziani. I nuovi accrediti di vecchiaia saranno meno graduati rispetto a oggi. In futuro, nella fascia d'età compresa tra i 25 e i 44 anni si applicherà un'aliquota del 9 per cento sul salario soggetto alla LPP e a partire dai 45 anni un'aliquota del 14 per cento. In questo modo gli oneri salariali per i lavoratori anziani diminuiranno. Attualmente gli accrediti di vecchiaia per gli assicurati a partire dai 55 anni ammontano al 18 per cento del salario soggetto alla LPP.</p><p>La riforma LPP 21 del Consiglio federale permetterà di mantenere il livello complessivo delle prestazioni della previdenza professionale obbligatoria e persino di migliorarlo per le persone con redditi modesti, il che andrà in particolare a favore di molte donne. L'Esecutivo ritiene che la proposta alternativa elaborata da diversi attori (ASIP, USAM e ASA) non consenta di raggiungere uno dei principali obiettivi della riforma, ovvero il mantenimento del livello delle rendite.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 25 novembre 2020 concernente la modifica della legge federale sulla previ-denza professionale per la vecchiaia, i superstiti e l’invalidità (Riforma LPP 21)"
    },
    {
      "number": 1,
      "resolutions": [

      ],
      "text": "Legge federale sulla previdenza professionale per la vecchiaia, i superstiti e l’invalidità (LPP) (Riforma LPP 21)"
    }
  ],
  "proceedings": "<p>Corapporto della Commissione delle finanze del Consiglio nazionale </p><p><b>Comunicato stampa della commissione delle finanze del Consiglio nazionale del 01.03.2021</b></p><p><b>Riforma della LPP necessaria e urgente </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200089\">20.089</a>)</p><p>In un corapporto indirizzato alla Commissione della sicurezza sociale e della sanità (CSSS), la CdF-N si è occupata della riforma della previdenza professionale. La Commissione è concorde nel ritenere che tale riforma sia indispensabile: per le casse pensioni, infatti, l'attuale aliquota minima di conversione nell'ambito della previdenza professionale obbligatoria non è finanziabile. Le ripercussioni finanziarie dirette della riforma sull'ente pubblico sono invece ridotte e sostenibili. La maggioranza della CdF-N è favorevole alla prevista riduzione della deduzione di coordinamento, fermo restando che i lavoratori più anziani non siano svantaggiati a livello di contributi. Nel suo corapporto alla CSSS la Commissione sottolinea l'importanza di mantenere l'attuale livello delle rendite e le misure di compensazione per la generazione di transizione.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p><p> </p><p><b>Comunicato stampa della commissione sicurezza sociale e della sanità del Consiglio nazionale del 25.06.2021</b></p><p>Dopo che nel febbraio 2021 è entrata in materia all'unanimità sulla <b>Riforma della LPP</b> (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200089\">20.089</a>), la Commissione ha cominciato la deliberazione di dettaglio rinviata a favore della stabilizzazione dell'AVS (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190050\">19.050</a>). La questione centrale riguarda la garanzia delle rendite alla luce dell'aumento della speranza di vita e dei tassi d'interesse costantemente bassi nonché la considerazione dei mutamenti avvenuti nelle carriere professionali. Vista la complessa interazione tra i vari elementi che, in ultima analisi, determinano la rendita, la Commissione ha proceduto a una prima lettura adottando soltanto decisioni provvisorie. In maggioranza si è espressa a favore dei seguenti parametri di base:</p><p>- come finora, sono assicurati i lavoratori che riscuotono un salario annuo di oltre 21 510 franchi (soglia d'entrata). L'obbligo deve ora estendersi anche ai lavoratori che raggiungono questa cifra soltanto sommando gli stipendi conseguiti esercitando più lavori; </p><p>- l'aliquota minima di conversione dev'essere ridotta dal 6,8 al 6,0 per cento. Per ogni 100 000 franchi di avere di vecchiaia la rendita scende quindi da 6800 franchi a 6000 franchi. A fini di compensazione occorre versare un supplemento di rendita, finanziato in modo solidale con uno 0,5 per cento supplementare sullo stipendio. Per le prime cinque classi di età, che sono interessate dall'aliquota minima di conversione più bassa, il supplemento deve ammontare a 200 franchi al mese, per le successive cinque classi di età a 150 franchi e per le cinque ulteriori a 100 franchi. Per le classi di età successive il Consiglio federale stabilirà il supplemento di rendita in funzione delle risorse disponibili;</p><p>- il risparmio per la vecchiaia va rafforzato. Occorre iniziare già a 21 anni e non attendere i 25. Inoltre la deduzione di coordinamento va dimezzata e i contributi alla cassa pensioni dovranno quindi essere riscossi su una parte maggiore dello stipendio, vale a dire sulla parte compresa fra 12 548 e 86 040 franchi. I contributi alla cassa pensioni (accrediti di vecchiaia) devono ammontare al 9 per cento del salario coordinato per le persone di età compresa fra 21 e 44 anni e al 14 per cento per quelle di oltre 45 anni.</p><p>La Commissione vuole inoltre ampliare le possibilità della previdenza facoltativa, in modo da consentire anche ai giovani lavoratori il cui stipendio si riduce fino a due terzi di poter assicurare il loro attuale stipendio. Inoltre, i contributi al terzo pilastro devono essere aumentati. Anche le persone che cambiano sovente lavoro e con contratti a termine devono potersi costruire una previdenza professionale.</p><p>In vista della prossima seduta di agosto, la Commissione ha incaricato l'Amministrazione di verificare la coerenza e le ripercussioni finanziarie di queste e altre decisioni prese a titolo provvisorio, per le quali sono state inoltrate numerose proposte di minoranza. Non appena sarà disponibile una simile visione d'assieme, la Commissione deciderà in seconda battuta in merito alle proposte definitive da presentare al Consiglio nazionale.</p><p>Mediante un postulato la Commissione incarica il Consiglio federale di far valutare la riforma strutturale della LPP entrata in vigore dieci anni or sono da parte di esperti indipendenti ed eventualmente proporre adeguamenti.</p><p> </p><p><b>Comunicato stampa della commissione sicurezza sociale e della sanità del Consiglio nazionale del 20.08.2021</b></p><p>Nella riforma della previdenza professionale, la Commissione della sicurezza sociale e della sanità del Consiglio nazionale (CSSS-N) intende proporre una soluzione ponderata e in grado di ottenere il consenso della maggioranza. Dopo avere optato per un nuovo modello di compensazione delle perdite registrate nelle rendite a causa della riduzione dell'aliquota di conversione minima, la Commissione ha commissionato ulteriori calcoli. </p><p>Nella seconda lettura del complesso progetto Riforma della LPP (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200089\">20.089</a>), la Commissione ha ripreso tre elementi, sui quali a fine giugno in prima battuta aveva adottato decisioni provvisorie (cfr. <a  href=\"https://www.parlament.ch/press-releases/Pages/mm-sgk-n-2021-06-25.aspx\">comunicato stampa del 25 giugno 2021</a>). Innanzitutto, dopo una discussione approfondita dei vari modelli di compensazione della riduzione dell'aliquota di conversione minima dal 6,8 al 6,0 per cento, essa ha respinto il cosiddetto compromesso delle parti sociali, ripreso dal Consiglio federale. Per la maggioranza della Commissione, il supplemento di rendita proposto non è adatto allo scopo, in quanto funziona secondo il principio dell'innaffiatoio e interferisce eccessivamente nell'autonomia degli istituti di previdenza. Con 14 voti contro 10, la Commissione propone un modello di compensazione alternativo con il quale intende migliorare in modo mirato la rendita degli assicurati nella parte obbligatoria LPP e vicino alla stessa. Concretamente, la rendita di vecchiaia ai sensi della LPP di una generazione di transizione di 15 classi di età sarà aumentata come segue:</p><p> </p><p>- 2400 franchi all'anno per le prime cinque classi d'età dopo l'entrata in vigore della riforma;</p><p>- 1800 franchi all'anno per le successive cinque classi d'età;</p><p>- 1200 franchi all'anno per le ultime cinque classi d'età della generazione di transizione.</p><p> </p><p>La rendita di vecchiaia LPP maggiorata può tuttavia essere applicata soltanto se supera la prestazione di vecchiaia regolamentare di una persona. La misura di compensazione sarà finanziata mediante contributi sul salario coordinato. Gli istituti di previdenza possono anche finanziare i contributi necessari attingendo ad accantonamenti non più necessari. Mentre la proposta di compensazione del Consiglio federale destinata alla generazione di transizione genera costi annui di circa 1,7 miliardi di franchi, sulla base di prime stime il nuovo modello della Commissione comporterebbe una spesa di circa 0,8 miliardi di franchi l'anno. La Commissione ha incaricato l'Amministrazione di calcolare le ripercussioni finanziarie dei modelli ancora in discussione.</p><p>Una forte minoranza della Commissione ritiene che il modello di quest'ultima non sia in grado di ottenere il consenso della maggioranza poiché le persone di età inferiore a 50 anni e gli assicurati con reddito elevato dovrebbero fornire un contributo finanziario alla compensazione senza ricevere nulla in cambio.</p><p>In secondo luogo, la Commissione ha optato per una riduzione della soglia d'entrata per assicurare alla previdenza professionale i lavoratori impiegati a tempo parziale e con redditi bassi. Di conseguenza, i lavoratori che percepiscono da un solo datore di lavoro un salario annuo superiore a 12 548 franchi saranno obbligatoriamente assicurati (18 voti contro 6 e 1 astensione). Per contro, riguardo alla questione dell'assicurazione volontaria in caso di vari datori di lavoro (art. 46), la Commissione intende mantenere il diritto in vigore, ma parificare il salario annuo determinante alla soglia d'entrata ridotta e rendere possibile l'assicurazione a un istituto di previdenza di una data associazione professionale.</p><p>In terzo luogo, con 17 voti contro 8, la Commissione si è espressa a favore di un inizio del risparmio per la vecchiaia già a 20 anni invece che a 25 (art. 7). Per quanto riguarda la deduzione di coordinamento, essa ha confermato la decisione presa al momento della prima lettura. La deduzione va dimezzata e riscossa quindi su una parte più consistente del salario, nello specifico sulla parte tra 12 548 e 86 040 franchi. Gli accrediti di vecchiaia per gli impiegati di età compresa tra i 20 e i 44 anni dovrebbero ammontare al 9 per cento del salario coordinato, mentre per quelli di oltre 45 anni al 14 per cento. Infine, la Commissione ha confermato ulteriori decisioni adottate in prima lettura, con le quali vuole estendere le possibilità della previdenza volontaria.</p><p>Data la complessa interazione tra i vari elementi, prima di trasmettere il progetto al Consiglio nazionale la Commissione vuole soprattutto conoscere approfonditamente le ripercussioni finanziarie delle sue decisioni e sentirsi libera di procedere ancora ad eventuali adeguamenti. Proseguirà la deliberazione di dettaglio dopo la sessione autunnale.</p><p> </p><p><b>Comunicato stampa della commissione sicurezza sociale e della sanità del Consiglio nazionale del 29.10.2021</b></p><p>I pensionati delle prime 15 classi d'età toccati dalla riduzione dell'aliquota di conversione devono ricevere una compensazione mirata. Il calcolo del supplemento di rendita finale terrà conto delle prestazioni sovraobbligatorie della cassa pensioni. È quanto propone la Commissione della sicurezza sociale e della sanità del Consiglio nazionale. Il suo modello di compensazione ingloba il 35-40 per cento circa dei pensionati toccati dalla riforma. </p><p>Nella votazione sul complesso la Commissione propone con 14 voti contro 8 e 2 astensioni di accogliere la </p><p><b>riforma della LPP </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200089\">20.089</a>). L'elemento centrale della riforma della previdenza professionale è la riduzione dell'aliquota minima di conversione dal 6,8 al 6,0 per cento. La maggioranza della Commissione (14 voti conto 11) vuole compensare in modo mirato le risultanti diminuzioni delle rendite. La rendita prevista secondo il regolamento della cassa pensioni sarà confrontata con l'importo minimo legale maggiorato del supplemento di rendita. Il calcolo del supplemento di rendita finale terrà conto delle prestazioni sovraobbligatorie della cassa pensioni. Il supplemento ammonta al massimo a 2400 franchi l'anno per le prime cinque classi d'età, al massimo a 1800 franchi per le cinque successive classi d'età e al massimo a 1200 franchi per le ultime cinque classi d'età. Questo modello di compensazione ingloba il 35-40 per cento circa dei pensionati. Diversamente da quanto previsto in precedenza (cfr. <a  href=\"https://www.parlament.ch/press-releases/Pages/mm-sgk-n-2021-08-20.aspx\">comunicato stampa del 20 agosto 2021</a>) la maggioranza della Commissione propone che il supplemento di rendita venga finanziato solidalmente da tutti gli assicurati soltanto nella misura in cui gli eventuali accantonamenti costituiti dalle singole casse pensioni non siano sufficienti. A tale scopo il fondo di garanzia deve riscuotere dalle casse pensioni importi pari allo 0,15 per cento dei salari assicurati secondo la LPP.</p><p>Due forti minoranze della Commissione propongono altri modelli di compensazione. Una sostiene il modello del Consiglio federale, che prevede un supplemento di rendita per tutti i nuovi pensionati. L'altra minoranza prevede un supplemento di rendita, che sarebbe versato per le prime 20 classi d'età e che diminuirebbe di classe d'età in classe d'età, soltanto per gli assicurati con un avere di vecchiaia fino a poco più di mezzo milione di franchi. Questo modello ingloberebbe attorno al 70 per cento dei pensionati. </p><p>La Commissione è ritornata sulla questione di come debbano essere assicurati i lavoratori a tempo parziale al servizio di vari datori di lavoro. Propone ora che tutti coloro che hanno un salario annuo complessivo superiore a 12 548 franchi debbano affiliarsi a una cassa pensione (13 voti conto 11 e 1 astensione; art. 46 cpv. 1). Ha inoltre presentato le mozioni \"LPP. Estendere l'obbligo d'assicurazione agli impieghi a tempo parziale multipli\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20214338\">21.4338</a>) e \"Facilitare l'acquisto di un'abitazione grazie al 2° pilastro\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20214339\">21.4339</a>).</p><p> </p><p><b>Informazioni</b></p><p>Boris Burri, segretario della commissione, </p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Riforma della LPP"
}