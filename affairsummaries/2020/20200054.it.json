{
  "id": 20200054,
  "updated": "2021-02-24T10:19:15Z",
  "description": "Messaggio del 27 maggio 2020 concernente l’approvazione e la trasposizione nel diritto svizzero del Protocollo emendativo della Convenzione concernente le infrazioni e taluni altri atti commessi a bordo di aeromobili (Convenzione di Tokyo) (Modifica della legge sulla navigazione aerea)",
  "formattedId": "20.054",
  "initialSituation": "<p><b>Comunicato stampa del Consiglio federale del 27.05.2020</b></p><p><b>Infrazioni a bordo degli aerei: approvato un protocollo internazionale </b></p><p><b>In futuro le preoccupazioni delle compagnie aeree per gli inconvenienti causati da passeggeri indisciplinati saranno tenute meglio in considerazione. Il Consiglio federale propone alle Camere federali di approvare il Protocollo che modifica la Convenzione concernente le infrazioni e taluni altri atti commessi a bordo di aeromobili (Convenzione di Tokyo). </b></p><p>Il Protocollo, adottato a Montreal, migliora la Convenzione di Tokyo, tenendo conto della problematica dei passeggeri indisciplinati, che costituiscono una fonte crescente di preoccupazione per il sistema aeronautico internazionale. Negli ultimi anni si è registrato un aumento significativo degli inconvenienti causati da passeggeri indisciplinati o molesti che non rispettavano le regole di comportamento a bordo e non seguivano le istruzioni dell'equipaggio. </p><p>In molti casi la sicurezza degli aeromobili è stata messa in pericolo al punto che è stato necessario effettuare scali non previsti per far sbarcare i passeggeri indisciplinati. Spesso questi passeggeri non possono essere perseguiti penalmente a causa della mancanza di competenze giurisdizionali da parte dello Stato in cui il velivolo è atterrato. </p><p>Il Protocollo estende dunque la competenza giurisdizionale allo Stato di appartenenza dell'aeromobile e a quello in cui ha luogo l'atterraggio. Il Protocollo modifica inoltre la Convenzione di Tokyo definendo un elenco delle infrazioni più gravi (aggressione fisica o minaccia di aggressione, rifiuto di eseguire un ordine dato dal comandante per proteggere la sicurezza dell'aeromobile o delle persone e dei beni a bordo) e stabilendo il diritto a esigere dal passeggero sbarcato il risarcimento dei danni causati dal suo comportamento.</p><p>Il Protocollo fa parte degli strumenti giuridici multilaterali dell'Organizzazione internazionale dell'aviazione civile (ICAO), di cui la Svizzera è membro.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 27 maggio 2020 concernente l’approvazione e la trasposizione nel diritto svizzero del Protocollo emendativo della Convenzione concernente le infrazioni e taluni altri atti commessi a bordo di aeromobili (Convenzione di Tokyo) (Modifica della legge sulla navigazione aerea)"
    },
    {
      "number": 0,
      "resolutions": [

      ],
      "text": "Protocollo emendativo della Convenzione concernente le infrazioni e taluni altri atti commessi a bordo di aeromobili"
    },
    {
      "number": 1,
      "resolutions": [
        {
          "council": 1,
          "date": "2020-09-21T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2020-12-08T00:00:00Z",
          "text": "Adesione"
        },
        {
          "council": 2,
          "date": "2020-12-18T00:00:00Z",
          "text": "Adozione nella votazione finale"
        },
        {
          "council": 1,
          "date": "2020-12-18T00:00:00Z",
          "text": "Adozione nella votazione finale"
        }
      ],
      "text": "Decreto federale che approva e traspone nel diritto svizzero il Protocollo emendativo della Convenzione concernente le infrazioni e taluni altri atti commessi a bordo di aeromobili (Convenzione di Tokyo) (Modifica della legge sulla navigazione aerea)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 21.09.2020</b></p><p>Il Consiglio nazionale ha approvato un protocollo alla Convenzione di Tokyo in base al quale dovrebbe essere più facile punire quei passeggeri a bordo di aeroplani che hanno commesso danni o altre infrazioni durante il volo, o non hanno ubbidito alle disposizioni del personale. Spesso la sicurezza dei velivoli è stata messa in pericolo al punto che è stato necessario effettuare scali non previsti per farli sbarcare. Sovente, però, queste persone non possono essere perseguite penalmente a causa della mancanza di competenze giurisdizionali da parte dello Stato in cui il velivolo è atterrato. Grazie al protocollo ciò sarà possibile.</p><p> </p><p>Notizia ATS</p><p><b>Dibattito al Consiglio degli Stati, 08.12.2020</b></p><p><b>CSt: passeggeri indisciplinati su aerei dovranno risponderne </b></p><p><b>In futuro, i passeggeri indisciplinati a bordo di un aereo dovranno dar prova di maggiore autocontrollo. Dopo il Nazionale, anche il Consiglio degli Stati ha adottato oggi all'unanimità un protocollo internazionale che consente di punire eventuali infrazioni. Il dossier è così pronto per le votazioni finali. </b></p><p>Gli incidenti causati da passeggeri \"turbolenti\" sono fortemente aumentati negli ultimi anni. Nel 2010, l'Ufficio federale dell'aviazione civile (UFAC) ne aveva registrati 375. Nel 2019, tali incidenti sono passati a circa 1'200, ha dichiarato Brigitte Häberli-Koller (PPD/TG) a nome della commissione. Con la revisione del protocollo di Tokyo relativo alle infrazioni sugli aerei, i passeggeri dovranno risponderne. </p>",
  "title": "Legge federale sulla navigazione aerea. Modifica"
}