{
  "id": 20200456,
  "updated": "2021-08-20T11:47:56Z",
  "formattedId": "20.456",
  "initialSituation": "<p>La legge federale sulle abitazioni secondarie (LASec) va modificata in modo tale da autorizzare la creazione di nuove abitazioni, la cui superficie utile principale non deve superare il 30 per cento della superficie complessiva, in occasione dell'ampliamento di edifici costruiti secondo il diritto anteriore. Dovrebbero altresì essere possibili un ampliamento del 30 per cento della superficie utile principale, la creazione di ulteriori abitazioni e uno spostamento dell'ubicazione sullo stesso fondo in caso di demolizione e ricostruzione di un determinato oggetto. A tal fine è necessario modificare lievemente l'articolo 11 capoversi 2 e 3 LASec. </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAPTE-CN",
            "id": 7,
            "name": "Commissione dell'ambiente, della pianificazione del territorio e dell'energia CN"
          },
          "date": "2021-05-20T00:00:00Z",
          "text": "È dato seguito"
        },
        {
          "committee": {
            "abbreviation": "CAPTE-CS",
            "id": 20,
            "name": "Commissione dell'ambiente, della pianificazione del territorio e dell'energia CS"
          },
          "date": "2021-08-12T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione dell'ambiente, della pianificazione del territorio e dell'energia del Consiglio degli Stati del 13.08.2021</b></p><p>Dal punto di vista della Commissione, la legge sulle abitazioni secondarie necessita chiaramente di una revisione. Con 8 voti contro 2 la Commissione approva l'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200456\">20.456</a>, che chiede adeguamenti legislativi per agevolare l'ammodernamento degli edifici costruiti secondo il diritto anteriore, vale a dire degli edifici che esistevano già o sono stati autorizzati nel 2012. Se i proprietari vogliono poter utilizzare le loro case senza restrizioni nei Comuni in cui la quota di abitazioni secondarie supera il 20 per cento, attualmente possono aumentare la superficie abitativa soltanto se non creano abitazioni supplementari. La Commissione accoglie con favore il fatto che l'iniziativa si prefigga entrambi gli obiettivi: un ampliamento fino al 30 per cento e una contemporanea suddivisione in diverse abitazioni. L'iniziativa parlamentare chiede inoltre che la superficie possa essere ampliata anche per gli edifici ricostruiti, senza limitazioni dell'utilizzo. Infine, devono essere consentiti anche spostamenti dell'ubicazione sullo stesso fondo, ciò che chiarisce definitivamente una questione in parte controversa.</p><p>La Commissione sottolinea che la modifica di legge proposta andrà a vantaggio delle popolazioni autoctone nei villaggi di montagna. Essa si augura inoltre che ciò faciliti ragionevoli risanamenti energetici. Una parte della Commissione ritiene che le modifiche legislative proposte siano incostituzionali e ricorda che l'attuale normativa costituisce un compromesso per il quale il Parlamento ha lottato a lungo.</p><p> </p><p><b>Comunicato stampa della commissione dell'ambiente, della pianificazione del territorio e dell'energia del Consiglio nazionale del 11.10.2022</b></p><p>Con 14 voti contro 10 la Commissione ha adottato il progetto preliminare di modifica della legge sulle abitazioni secondarie che ha elaborato in occasione della trattazione dell'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200456\">20.456</a>. La modifica di legge proposta intende consentire nei Comuni con oltre il 20 per cento di abitazioni secondarie di ampliare gli edifici abitativi secondo il diritto anteriore senza restrizioni di utilizzazione permettendo nel contempo di suddividerli in diverse unità abitative primarie o secondarie. Attualmente i proprietari possono ampliare la superficie abitativa degli edifici secondo il diritto anteriore soltanto se non costituiscono abitazioni supplementari. Inoltre anche i nuovi edifici sostitutivi devono poter essere ampliati del 30 per cento rispetto all'edificio demolito, senza che l'utilizzazione ne sia limitata. Con queste nuove regolamentazioni proposte la Commissione si adopera per una densificazione nel modo di costruire e per lo sviluppo delle regioni di montagna. Una minoranza propone di non entrare in materia sul progetto, poiché a suo dire sarebbe in contrasto con l'articolo costituzionale sulle abitazioni secondarie. Il progetto della CAPTE-N sarà posto in consultazione nelle prossime settimane.</p><p> </p><p><b>Comunicato stampa della commissione dell'ambiente, della pianificazione del territorio e dell'energia del Consiglio nazionale del 03.11.2022</b></p><p>In futuro le abitazioni realizzate in virtù del diritto anteriore dovranno poter essere ampliate, trasformate o ricostruite in modo più flessibile. La Commissione dell'ambiente, della pianificazione del territorio e dell'energia del Consiglio nazionale (CAPTE-N) pone in consultazione il progetto preliminare di modifica della legge sulle abitazioni secondarie. </p><p>Attualmente, nei Comuni con una quota superiore al 20 per cento di abitazioni secondarie le abitazioni realizzate in virtù del diritto anteriore possono essere rinnovate soltanto in modo limitato, se si vogliono continuare a escludere le limitazioni d'uso. Con il progetto preliminare la CAPTE-N propone di rendere più flessibile la legge sulle abitazioni secondarie introducendo per le abitazioni già realizzate o autorizzate prima che venisse accettata l'iniziativa popolare sulle abitazioni secondarie nel 2012 nuove possibilità in relazione all'ampliamento della superfice utile principale e alla suddivisione in più abitazioni.</p><p>Il progetto preliminare della Commissione, formulato nel quadro dell'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200456\">20.456</a>, è stato adottato con 14 voti contro 10. La modifica di legge proposta intende consentire nei Comuni con una quota superiore al 20 per cento di abitazioni secondarie di ampliare senza limitazioni d'uso e nel contempo suddividere in più abitazioni primarie o secondarie le abitazioni realizzate in virtù del diritto anteriore. Attualmente i proprietari di abitazioni realizzate in virtù del diritto anteriore possono ampliare le superfici abitative soltanto se non creano abitazioni supplementari. La Commissione propone inoltre di permettere, in caso di demolizioni, un ampliamento del 30 per cento degli edifici sostitutivi senza imporre limitazioni d'uso. Attraverso la modifica legislativa proposta la Commissione si adopera per una densificazione edilizia e per lo sviluppo delle regioni di montagna. Sottolinea che la modifica di legge giova alla popolazione residente la quale necessita di abitazioni più moderne. La Commissione auspica inoltre che con questa nuova possibilità di combinare l'ampliamento delle superfici utili con la creazione di abitazioni supplementari si aprano nuove opportunità di finanziamento per le ristrutturazioni energetiche.</p><p>La minoranza della Commissione respinge la modifica della legge sulle abitazioni secondarie poiché a suo parere sarebbe in contrasto con l'articolo costituzionale sulle abitazioni secondarie e accentuerebbe la pressione al cambiamento di destinazione delle abitazioni primarie realizzate in virtù del diritto anteriore. Una minoranza è favorevole a limitare la nuova normativa ai Comuni esplicitamente designati nel diritto cantonale. Questo rafforzerebbe a suo parere la competenza dei Cantoni e la qualità della pianificazione del territorio.</p><p>La Commissione pone il progetto preliminare in consultazione fino al 17 febbraio 2023. I pareri vanno presentati all'Ufficio federale dello sviluppo territoriale (ARE). I documenti per la consultazione possono essere scaricati dal sito Internet della Commissione (www.parlamento.ch &gt; Organi &gt; Commissioni tematiche &gt; CAPTE &gt; Rapporti e oggetti posti in consultazione &gt; <a  href=\"https://www.parlament.ch/it/organe/commissioni/commissioni-tematiche/commissioni-capte/rapporti-consultazioni-capte/consultazione-capte-20-456\">20.456: Documenti per la consultazione</a>).</p><p> </p><p><b>Comunicato stampa della commissione dell'ambiente, della pianificazione del territorio e dell'energia del Consiglio nazionale del 26.04.2023</b></p><p>Con 14 voti contro 9 e 2 astensioni la Commissione ha adottato il progetto in adempimento dell'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200456\">20.456</a> che rende più flessibile un aspetto della legge sulle abitazioni secondarie. Per l'ampliamento di edifici costruiti secondo il diritto anteriore, i proprietari disporrebbero di maggiore margine di manovra: potrebbero ampliare le loro case al massimo del 30 per cento e allo stesso tempo creare ulteriori abitazioni senza limitazioni nell'uso. Lo stesso dovrebbe valere nel caso di demolizione e ricostruzione. La Commissione è convinta che la modifica di legge che propone possa contribuire alla creazione di spazi abitativi moderni per la popolazione locale. Oggi l'ammodernamento di edifici costruiti secondo il diritto anteriore nei Comuni con una percentuale di abitazioni secondarie superiore al 20 per cento è possibile solo in misura limitata. Le ulteriori opzioni di intervento aprono anche maggiori possibilità sotto il profilo energetico.</p><p>Una minoranza della Commissione respinge la modifica della legge sulle abitazioni secondarie poiché ritiene che violi l'articolo costituzionale sulle abitazioni secondarie e si ripercuota negativamente sul mercato delle abitazioni primarie. Un'altra minoranza chiede che gli spostamenti di nuove costruzioni sostitutive siano consentiti soltanto se contribuiscono a migliorare la situazione generale e in particolare gli insediamenti. Infine, altre due minoranze chiedono che il nuovo disciplinamento si applichi solo nei Comuni designati dal Cantone o soltanto nei Comuni con almeno il 50 per cento di abitazioni primarie.</p><p>La Commissione ha svolto una consultazione sul progetto dal 3 novembre 2022 al 17 febbraio 2023. I pareri espressi dai partecipanti alla consultazione sono ampiamente positivi. I Cantoni sono perlopiù favorevoli, così come le associazioni mantello dei Comuni, delle città e delle regioni di montagna e il mondo economico. Critiche sono giunte soprattutto dalle organizzazioni di protezione dell'ambiente. Il rapporto con i risultati della consultazione è disponibile sul <a  href=\"https://www.parlament.ch/it/organe/commissioni/commissioni-tematiche/commissioni-capte/rapporti-consultazioni-capte/consultazione-capte-20-456\">sito Internet</a> della Commissione.</p><p> </p><p><b>Informazioni</b></p><p>Sébastien Rey, segretario della commissione,</p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Abrogare le inutili e dannose restrizioni della legge sulle abitazioni secondarie in materia di demolizione e riedificazione di abitazioni costruite secondo il diritto anteriore"
}