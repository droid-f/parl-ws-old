{
  "id": 20200057,
  "updated": "2020-10-27T11:07:51Z",
  "description": "Messaggio del 12 agosto 2020 concernente la modifica della legge federale sull’assicurazione obbligatoria contro la disoccupazione e l’indennità per insolvenza (LADI) – Finanziamento supplementare dell’assicurazione contro la disoccupazione",
  "formattedId": "20.057",
  "initialSituation": "<p><b>Comunicato stampa del Consiglio federale del 12.08.2020</b></p><p><b>Coronavirus: Il Consiglio federale adotta un finanziamento supplementare dell'assicurazione contro la disoccupazione e lo trasmette al Parlamento </b></p><p><b>L'assicurazione contro la disoccupazione (AD) risente in modo marcato, dal mese di marzo 2020, delle conseguenze economiche legate all'epidemia COVID-19. La Confederazione dovrebbe pertanto erogare un sostegno supplementare di diversi miliardi di franchi. Il 12 agosto 2020 il Consiglio federale ha adottato a tal fine il necessario adeguamento della legge sull'assicurazione contro la disoccupazione (LADI) che il Parlamento potrà trattare con urgenza. </b></p><p>La crisi COVID-19 ha causato all'AD un esborso senza precedenti per l'indennità di lavoro ridotto. Gli effetti finanziari sull'AD sono fortemente negativi e si faranno sentire ancora per diverso tempo.</p><p>L'AD è assoggettata a un freno all'indebitamento: se entro la fine dell'anno dovesse indebitarsi di oltre 8 miliardi di franchi, nel 2021 i contributi salariali dovrebbero aumentare di alcuni punti percentuali, al massimo 0,3, passando al 2,5 per cento. Per evitare tale circostanza, si propone che nel 2020 la Confederazione sostenga ulteriormente l'AD versando fino a 14,2 miliardi di franchi. Inoltre si intende creare la base legale affinché la Confederazione possa stanziare finanziamenti straordinari per l'AD anche nel 2021, qualora le conseguenze dell'epidemia sul mercato del lavoro provocassero una nuova impennata dell'indebitamento.</p><p>La modifica di legge proposta è stata sottoposta a una consultazione abbreviata il 1° luglio 2020. La Segreteria di Stato dell'economia ha ricevuto 41 pareri. Tutti i partecipanti appoggiano la modifica proposta. </p><p>Il progetto di legge viene ora trasmesso al Parlamento per una trattazione urgente nella prossima sessione autunnale. L'entrata in vigore è prevista al termine del dibattito parlamentare. </p>",
  "objectives": [
    {
      "number": 0,
      "resolutions": [

      ],
      "text": "Messaggio del 12 agosto 2020 concernente la modifica della legge federale sull’assicurazione obbligatoria contro la disoccupazione e l’indennità per insolvenza (LADI) – Finanziamento supplementare dell’assicurazione contro la disoccupazione"
    },
    {
      "number": 1,
      "resolutions": [
        {
          "council": 1,
          "date": "2020-09-07T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2020-09-14T00:00:00Z",
          "text": "Adesione"
        },
        {
          "council": 1,
          "date": "2020-09-21T00:00:00Z",
          "text": "Adozione della clausola d’urgenza"
        },
        {
          "council": 2,
          "date": "2020-09-22T00:00:00Z",
          "text": "Adozione della clausola d’urgenza"
        },
        {
          "council": 2,
          "date": "2020-09-25T00:00:00Z",
          "text": "Adozione nella votazione finale"
        },
        {
          "council": 1,
          "date": "2020-09-25T00:00:00Z",
          "text": "Adozione nella votazione finale"
        }
      ],
      "text": "Legge federale sull’assicurazione obbligatoria contro la disoccupazione e l’indennità per insolvenza (Legge sull’assicurazione contro la disoccupazione, LADI) (Finanziamento supplementare dell’assicurazione contro la disoccupazione)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 07.09.2020</b></p><p><b>Primo sì a sostegno di 14,2 mld franchi a disoccupazione </b></p><p><b>Senza sorprese, il Consiglio nazionale ha approvato oggi all'unanimità la base legale urgente per il secondo contributo straordinario della Confederazione all'assicurazione contro la disoccupazione (AD) per un massimo 14,2 miliardi di franchi. Il dossier va agli Stati.</b></p><p>Assieme al finanziamento straordinario, il plenum ha anche dato il proprio benestare al disegno di legge del Consiglio federale circa la modifica urgente della legge federale sulla previdenza professionale per la vecchiaia, i superstiti e l'invalidità.</p><p>Tale modifica intende consentire all'istituto collettore - obbligato per legge ad accettare gli averi di libero passaggio di persone che cessano un rapporto di lavoro senza iniziarne subito un altro - di investire per un periodo di tre anni averi di previdenza fino a un importo massimo di 10 miliardi su un conto a tasso zero presso la Tesoreria federale.</p><p>In un contesto contraddistinto da instabilità sui mercati finanziari e del lavoro a causa dalla pandemia di Covid-19, il conto a tasso zero dovrebbe permettere all'istituto collettore di proteggere gli averi di libero passaggio che ha in gestione.</p><p>Stando alle stime attuali, i costi supplementari per l'AD legati al Covid-19 supereranno i 12 miliardi. Visto che l'AD è soggetta per legge al freno all'indebitamento, senza nuovi sussidi da parte della Confederazione sarebbe necessario aumentare le aliquote dei contributi salariali (+0,3%) già dal 1° gennaio 2021.</p><p>Il credito aggiuntivo, già annunciato il 20 maggio, è stato calcolato in base alle stime delle conseguenze della pandemia nei primi mesi dell'anno e potrà raggiungere i 14,2 miliardi. Verranno versati soltanto i costi effettivamente sostenuti per le indennità di lavoro ridotto nel 2020. Governo e Parlamento hanno già destinato all'AD 6 miliardi supplementari in primavera, denaro già versato alle aziende che hanno richiesto il lavoro ridotto.</p><p>L'adeguamento proposto dal governo prevede anche una base legale per consentire al Consiglio federale di erogare eventuali altri contributi straordinari anche nel 2021, nel caso in cui vi fosse un peggioramento del debito.</p><p> </p><p>Notizia ATS</p><p><b>Dibattito al Consiglio degli Stati, 14.09.2020</b></p><p><b>14,2 miliardi per assicurazione contro disoccupazione </b></p><p>Dopo il Nazionale la settimana scorsa, oggi anche il Consiglio degli Stati ha approvato - all'unanimità - la base legale urgente per il secondo contributo straordinario della Confederazione all'assicurazione contro la disoccupazione (AD) per un massimo 14,2 miliardi di franchi.</p>",
  "title": "LADI.  Finanziamento supplementare dell’assicurazione contro la disoccupazione"
}