{
  "id": 20200309,
  "updated": "2022-01-31T08:19:37Z",
  "formattedId": "20.309",
  "initialSituation": "<p>Il Gran Consiglio della Repubblica e Cantone di Ginevra</p><p>visto l'articolo 160 capoverso 1 della Costituzione federale del 18 aprile 1999;</p><p>visto l'articolo 115 della legge federale del 13 dicembre 2002 sull'Assemblea federale;</p><p>visto l'articolo 156 della legge del 13 dicembre 1985 concernente il regolamento del Gran Consiglio della Repubblica e Cantone di Ginevra;</p><p>considerati</p><p>- gli avvertimenti e gli appelli alla prudenza ripetuti dalla comunità scientifica riguardo alle radiazioni non ionizzanti, per esempio nel quadro delle conclusioni del PNR57 commissionato dal Consiglio federale per gli anni dal 2007 al 2011;</p><p>- il rapporto del Gruppo di lavoro Telefonia mobile e radiazioni incaricato dal Dipartimento federale dell'ambiente, dei trasporti, dell'energia e delle comunicazioni, pubblicato nel novembre 2019, secondo il quale non è dimostrata l'innocuità delle radiazioni non ionizzanti sugli esseri viventi e, a fortiori, sulla salute umana;</p><p>- la situazione già problematica per il crescente utilizzo delle reti 2G, 3G e 4G, ma anche wifi, di cui attualmente si conoscono ancora troppo poco gli effetti sulla salute umana;</p><p>- le implicazioni della realizzazione di reti 5G, a corta portata, che richiederanno l'installazione di una rete molto fitta di piccole antenne, oltre alle decine di migliaia già presenti sul territorio,</p><p>chiede all'Assemblea federale di:</p><p>- decretare una moratoria sulla diffusione della rete 5G millimetrica in Svizzera;</p><p>- realizzare un catasto nazionale delle onde in collaborazione con i Cantoni;</p><p>- prendere in considerazione il parere dei Cantoni e dei Comuni al momento della pianificazione della copertura delle diverse reti sul loro territorio.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2021-12-16T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 16.12.2021</b></p><p><b>No a una moratoria sulla 5G millimetrica</b></p><p><b>I cantoni e il Parlamento dovrebbero essere coinvolti il più rapidamente possibile nella realizzazione dei lavori di installazione delle reti mobili 5G. Il Consiglio degli Stati ha adottato oggi un postulato in tal senso. La Camera dei cantoni ha tuttavia respinto l'idea di una moratoria sulla 5G basata su onde millimetriche.</b></p><p>I \"senatori\" si sono tacitamente rifiutati di dar seguito a tre iniziative cantonali di Ginevra, Giura e Neuchâtel. Tali cantoni chiedevano di introdurre una moratoria nell'attesa di avere un quadro generale dell'esposizione della popolazione alle radiazioni.</p><p>La moratoria richiesta a livello federale concerne la 5G millimetrica, ovvero le antenne che usano frequenze molto alte (onde millimetriche) per aumentare la potenza. Oggi, la 3G, la 4G e la rete wifi funzionano fino a una potenza di 5GHz. La 5G millimetrica è compresa tra 15 e 20 GHz. Finora nessun tipo di onde millimetriche è ancora utilizzato in Svizzera.</p><p> </p><p>Lavori in corso</p><p>Le richieste dei cantoni stanno per essere soddisfatte, ha indicato Stefan Engler (Centro/GR) a nome della commissione. Il Parlamento ha incaricato il Consiglio federale di rafforzare il sostegno alle ricerche sull'irradiamento nell'ambito della telefonia mobile. La Confederazione lavora peraltro, in collaborazione con i cantoni, all'istituzione di un catasto nazionale delle onde destinato a informare la popolazione degli effetti delle radiazioni.</p><p>I cittadini saranno pure sensibilizzati in tal senso. La creazione di un servizio di consulenza di medicina ambientale sulle radiazioni non ionizzanti (RNI) è già nell'agenda della Confederazione.</p><p>Ma, ha ricordato Engler, imporre una moratoria su questa tecnologia avrebbe gravi conseguenze. È in gioco tutta un'infrastruttura strategica. \"Una moratoria concernerebbe la ricerca, l'innovazione e alla fine tutta la società\". La futura gestione delle onde millimetriche deve tuttavia essere accompagnata dalla massima prudenza, ha aggiunto il \"senatore\" grigionese.</p><p> </p><p>Coinvolgere cantoni e Parlamento</p><p>Il Consiglio degli Stati ha quindi adottato un postulato che chiede di coinvolgere i cantoni e le commissioni parlamentari prima che le frequenze molto alte siano utilizzate dalla telefonia mobile.</p><p>Il postulato mira a garantire un'informazione adeguata alla popolazione. Si tratterà inoltre di prendere in considerazione i risultati delle ricerche sulle ripercussioni delle onde millimetriche sulla salute e l'ambiente.</p><p>La ministra delle telecomunicazioni Simonetta Sommaruga si è dichiarata d'accordo con questo postulato. L'attribuzione delle frequenze a operatori per la 5G ha suscitato grande preoccupazione nella popolazione. Diversi aspetti giuridici avrebbero dovuto essere risolti prima, secondo la consigliera federale, in modo da creare fiducia.</p><p>L'uso o meno delle onde millimetriche è ancora completamente aperto. \"Non avviene dall'oggi al domani\", ha sottolineato la ministra. Occorre dapprima chiarire la ripartizione dei compiti e decidere quali frequenze saranno utilizzate per quali funzioni e a chi saranno attribuite, ha aggiunto.</p><p> </p><p><b>Comunicato stampa della commissione dei trasporti e delle telecomunicazioni del Consiglio nazionale del 11.01.2022</b></p><p>La Commissione si è occupata inoltre delle tre iniziative cantonali <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200309\">20.309</a><b> Ginevra. Moratoria per il 5G (e il 4G più) in Svizzera</b>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200314\">20.314</a> <b>Neuchâtel. Per una moratoria sull'installazione delle reti mobili 5G millimetrico </b>e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210305\">21.305</a><b> Giura. Moratoria all'installazione delle reti mobili 5G basate su onde millimetriche. </b>Le iniziative chiedono una moratoria sullo sviluppo di una rete di telefonia mobile 5G, l'introduzione di un catasto nazionale delle onde e il coinvolgimento dei Cantoni nella pianificazione della copertura delle diverse reti sul loro territorio, nonché nell'esecuzione di una campagna di prevenzione dalle radiazioni prodotte dalla telefonia mobile. La Commissione ha deciso, con 21 voti contro 3 e 1 astensione, di proporre alla propria Camera di non dare seguito alle iniziative. Ritiene che le misure di accompagnamento adottate dal Consiglio federale in merito all'ulteriore espansione della telefonia mobile coprano ampiamente le richieste avanzate dalle tre iniziative e che attraverso il postulato <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20213596\">21.3596</a>, adottato dal Consiglio degli Stati, si tenga sufficientemente conto anche delle preoccupazioni relative alle onde millimetriche. </p><p> </p><p><b>Informazioni</b></p><p>Stefan Senn, segretario della commissione,</p><p>058 322 95 36,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Moratoria per il 5G (e il 4G più) in Svizzera"
}