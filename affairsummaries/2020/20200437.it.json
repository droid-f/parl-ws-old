{
  "id": 20200437,
  "updated": "2022-01-28T15:17:30Z",
  "formattedId": "20.437",
  "initialSituation": "<p>Occorre adeguare le basi legali in modo tale da garantire la capacità d'intervento dell'Assemblea federale nelle situazioni straordinarie o di crisi. Si tratta in particolare di verificare se occorre legiferare negli ambiti seguenti:</p><p>a) la convocazione o l'interruzione di sessioni ordinarie e straordinarie dell'Assemblea federale (anche secondo gli art. 28 e 34 della legge federale sulle finanze della Confederazione);</p><p>b) l'organizzazione di sedute delle Camere extra muros e al di fuori di Berna (inclusa la procedura per tali sedute), eventualmente anche virtuali;</p><p>c) l'uso di strumenti parlamentari in tempo di crisi (in particolare per quanto riguarda i termini impartiti al Consiglio federale per rispondere agli interventi);</p><p>d) la definizione delle competenze della Delegazione amministrativa, degli uffici delle Camere e dei presidenti delle commissioni per quanto riguarda la convocazione delle sedute di commissione (quali sono i limiti nel diritto di disporre dei locali?);</p><p>e) l'organizzazione di sedute di commissione virtuali;</p><p>f) l'assenza prolungata di un numero limitato di deputati (p. es. di una certa regione) per cause di forza maggiore.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CIP-CN",
            "id": 11,
            "name": "Commissione delle istituzioni politiche CN"
          },
          "date": "2020-05-29T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CIP-CS",
            "id": 24,
            "name": "Commissione delle istituzioni politiche CS"
          },
          "date": "2020-06-25T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [

      ],
      "text": "Legge federale ..."
    },
    {
      "number": 2,
      "resolutions": [

      ],
      "text": "Odrinanza ..."
    },
    {
      "number": 3,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione delle istituzioni politiche del Consiglio nazionale del 29.05.2020</b></p><p>La Commissione delle istituzioni politiche (CIP) del Consiglio nazionale ha presentato due iniziative commissionali tese a fornire all'Assemblea federale gli strumenti necessari per affrontare le crisi future e intervenire in modo rapido ed efficace nelle situazioni di emergenza. </p><p>L'attuale crisi legata al coronavirus ha messo a dura prova le istituzioni politiche e in particolare l'Assemblea federale. Nell'ottica di eventuali crisi future occorre quindi esaminare come sarà possibile garantire che il Parlamento e i suoi organi vengano rapidamente coinvolti nel processo politico anche in situazioni di emergenza. Gli organi parlamentari devono poter essere sempre in grado di svolgere i propri compiti. Con un'iniziativa commissionale presentata all'unanimità, la CIP valuta le corrispondenti modifiche al diritto parlamentare (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200437\">20.437</a> Iv. Pa. Migliorare la capacità d'intervento del Parlamento in situazioni di crisi).Un diritto di necessità che gode di ampio sostegno ispira maggiore fiducia. La CIP vuole pertanto anche garantire che il Parlamento possa esercitare le sue competenze in materia di diritto di necessità in tempo utile ed esercitare un controllo adeguato sul diritto di necessità emanato dal Consiglio federale. Con 24 voti contro 0 e un'astensione l'iniziativa commissionale chiede che vengano esaminati gli adeguamenti legali in tal senso (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200438\">20.438</a> Iv. Pa. Uso delle competenze in materia di diritto di necessità e controllo del diritto di necessità del Consiglio federale in situazioni di crisi). Tra le varie possibilità vi è anche la creazione di una delegazione preposta all'esame delle ordinanze di necessità del Consiglio federale, come chiesto da altre iniziative parlamentari.Per poter iniziare i lavori, la CIP deve prima ottenere il consenso della sua omologa del Consiglio degli Stati.</p><p> </p><p><b>Comunicato stampa della commissione delle istituzioni politiche del Consiglio degli Stati del 26.06.2020</b></p><p>La Commissione ha esaminato due iniziative della sua omologa, con le quali si vuole garantire la capacità d'intervento del Parlamento anche in situazioni di crisi e verificare le regole per il diritto di necessità del Consiglio federale, segnatamente nell'ottica di un coinvolgimento del Parlamento. Condividendo l'opinione che occorra legiferare a tale riguardo, la CIP-S ha dato seguito all'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200437\">20.437</a> \"Migliorare la capacità d'intervento del Parlamento in situazioni di crisi\" (unanimità) e all'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200438\">20.438</a> \"Uso delle competenze in materia di diritto di necessità e controllo del diritto di necessità del Consiglio federale in situazioni di crisi\" (9 voti contro 0 e 2 astensioni). A questo proposito la Commissione ha espresso il desiderio che un'approfondita analisi venga previamente effettuata e che la CIP-S sia adeguatamente coinvolta nel processo di elaborazione di queste iniziative, ad esempio nel quadro di sottocommissioni delle due CIP attive congiuntamente.</p><p> </p><p><b>Comunicato stampa della commissione delle istituzioni politiche del Consiglio nazionale del 28.05.2021</b></p><p>Un anno fa le Commissioni delle istituzioni politiche (CIP) hanno preso la decisione di principio di valutare riforme che permettano all'Assemblea federale di agire rapidamente ed efficacemente nelle situazioni di crisi. La CIP del Consiglio nazionale ha ora preso atto delle prime decisioni intermedie della propria sottocommissione e ha a sua volta adottato prime decisioni nell'ambito dell'esame preliminare di alcune iniziative parlamentari. </p><p>La sottocommissione incaricata di attuare le iniziative della CIP (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200437\">20.437</a>/<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200438\">20.438</a>) giudica fondamentale che nelle situazioni di crisi sia le Commissioni parlamentari sia le Camere possano riunirsi in qualsiasi momento ed esercitare i propri diritti. A tale scopo occorre creare le condizioni idonee. È inoltre necessario che gli strumenti parlamentari possano essere utilizzati in modo efficiente nelle situazioni di crisi. La sottocommissione vuole pertanto adeguare taluni termini, in particolare per la trattazione e l'attuazione degli interventi. Infine, mediante l'estensione del diritto parlamentare di consultazione nel processo relativo alle ordinanze si intende migliorare la partecipazione parlamentare nell'emanazione di ordinanze di necessità del Consiglio federale.</p><p> </p><p><b>Comunicato stampa della commissione delle istituzioni politiche del Consiglio nazionale del 28.01.2022</b></p><p><b>La capacità d'intervento del Parlamento deve essere garantita in ogni momento anche in situazioni di crisi. La Commissione delle istituzioni politiche del Consiglio nazionale (CIP-N) presenta pertanto alla sua Camera un progetto con diverse modifiche del diritto parlamentare con cui mira a garantire che nelle situazioni di crisi l'Assemblea federale e i suoi organi possano riunirsi in ogni momento e impiegare in modo flessibile gli strumenti legali a loro disposizione.</b></p><p>L'Assemblea federale è riuscita rapidamente a rimettersi in carreggiata dopo l'infelice situazione in cui si era trovata all'inizio della crisi pandemica (interruzione della sessione primaverile 2020, limitazione delle attività delle commissioni). Le commissioni hanno infatti ripreso le loro attività nell'aprile 2020 e le Camere si sono riunite in una sessione straordinaria a inizio maggio 2020. Questa crisi ha dimostrato che l'Assemblea federale dispone effettivamente di abbastanza strumenti legali da poter impiegare anche per far fronte alle crisi. L'Assemblea federale può ad esempio sia esigere provvedimenti dal Consiglio federale o influire sui provvedimenti da esso emanati, sia elaborare in prima persona ordinanze e leggi federali urgenti. I principali ostacoli che essa incontra nell'utilizzo di questa vasta gamma di strumenti parlamentari sono la mancanza di risorse, le strutture in parte pesanti e il mancato raggiungimento della maggioranza necessaria. I presupposti per la loro efficacia sono tuttavia la possibilità che questi strumenti siano impiegati anche a breve termine e che l'Assemblea federale e i suoi organi possano riunirsi. All'unanimità la Commissione ha pertanto adottato, in adempimento delle sue iniziative (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200437\">20.437</a>/<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200438\">20.438</a>), un progetto in cui sono contenuti i miglioramenti corrispondenti. Concretamente vengono formulate le seguenti proposte.</p><p>Vengono istituite le condizioni legali affinché, se necessario, le Camere possano riunirsi anche online qualora fosse impossibile riunirsi in presenza. Una situazione del genere può essere dettata non solo da una pandemia ma anche, per esempio, da una catastrofe naturale. Qualora si tratti di un evento circoscritto a una regione, può essere opportuno consentire ai parlamentari interessati di partecipare online alle deliberazioni delle Camere. Tuttavia, le sedute online sono sempre e solo l'ultima risorsa quando per l'Assemblea federale, la quale esercita il potere supremo nella Confederazione ai sensi dell'articolo 148 della Costituzione federale, non sarebbe altrimenti possibile partecipare al processo decisionale politico. In tutti gli altri casi, la Costituzione federale esige che i parlamentari si riuniscano in presenza.</p><p>Inoltre, a determinate condizioni una sessione straordinaria deve poter essere convocata \"senza indugio\" quando un quarto dei membri di una Camera o il Consiglio federale lo richiede. L'obiettivo è garantire che il Parlamento possa agire rapidamente. Inoltre, strumenti parlamentari come la mozione e l'iniziativa parlamentare devono poter essere utilizzati rapidamente in certe condizioni, abbreviando determinate scadenze.</p><p>Specialmente in caso di crisi, il Parlamento ha bisogno di organi direttivi forti e indipendenti. Anche in situazioni di crisi occorre mettere a disposizione le infrastrutture e le risorse umane. Oggigiorno questo compito spetta alla Delegazione amministrativa cui compete la direzione suprema dell'amministrazione parlamentare. Quest'organo, concepito come una delegazione degli Uffici delle Camere, deve essere sostituito da una Commissione amministrativa, i cui membri sono nominati per quattro anni e non possono sedere contemporaneamente negli Uffici delle Camere. In questo modo si crea una maggiore continuità in termini di personale nella direzione dell'amministrazione parlamentare, si riduce l'interdipendenza del personale con gli Uffici incaricati di organizzare il lavoro delle Camere e questi ultimi vengono sollevati da compiti amministrativi.</p><p>Infine, il Consiglio federale deve sempre sottoporre i progetti delle cosiddette \"ordinanze di necessità\" alle commissioni parlamentari per consultazione, affinché queste possano esprimere un parere.</p><p>La Commissione non ha invece ravvisato alcuna necessità d'intervenire per quanto riguarda il controllo giudiziario del diritto di necessità. Con 19 voti conto 5 e 1 astensione si è espressa contro il controllo astratto delle norme delle ordinanze di necessità. Il controllo delle ordinanze di necessità del Consiglio federale deve continuare a spettare al Parlamento; un controllo giudiziario supplementare sarebbe praticamente impossibile in un lasso di tempo ragionevole e comporterebbe un'incertezza del diritto.</p><p> </p><p>Il <a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-773489785-7853\">progetto</a> è ora sottoposto al Consiglio federale per parere e sarà trattato dal Consiglio nazionale durante la sessione primaverile.</p><p> </p><p>Le principali misure decise sono riassunte in una tabella (<a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-773489785-7854\">cfr. allegato</a>).</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Migliorare la capacità d'intervento del Parlamento in situazioni di crisi"
}