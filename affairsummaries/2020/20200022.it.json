{
  "id": 20200022,
  "updated": "2022-10-26T16:18:33Z",
  "description": "Messaggio del 12 febbraio 2020 concernente l’evoluzione della politica agricola a partire dal 2022 (PA22+)",
  "formattedId": "20.022",
  "initialSituation": "<p><b>Comunicato stampa del Consiglio federale del 13.02.2020</b></p><p><b>L'agricoltura si prepara alle sfide di domani </b></p><p><b>Il 12 febbraio 2020 il Consiglio federale ha adottato il Messaggio concernente l'evoluzione della politica agricola a partire dal 2022 (PA22+). Con essa l'agricoltura risponde alle preoccupazioni della popolazione. Il settore primario svizzero disporrà di un quadro che gli consentirà di valorizzare meglio i suoi prodotti. L'efficienza operativa delle aziende sarà potenziata. L'impatto ambientale verrà ulteriormente ridotto. Il messaggio sulla PA22+ contiene anche un pacchetto di misure in alternativa all'iniziativa sull'acqua potabile. L'importo totale previsto dal Consiglio federale è di 13 774 milioni di franchi. </b></p><p>Il mutamento del contesto - ad esempio a seguito dei cambiamenti climatici, dei progressi tecnologici e delle mutate aspettative sociali - comporta nuove sfide per la filiera agroalimentare e presuppone di adeguare periodicamente le condizioni quadro della politica agricola. Con il messaggio, il Consiglio federale propone al Parlamento di adeguare entro il 2022 le disposizioni legali a tali sfide.</p><p> </p><p>Tener conto dell'iniziativa sull'acqua potabile</p><p>Il messaggio sulla PA22+ comprende un pacchetto di misure in alternativa all'iniziativa sull'acqua potabile. Si tratta, in particolare, di misure che mirano a ridurre le perdite di sostanze nutritive nonché l'utilizzo di prodotti fitosanitari. È prevista altresì una diminuzione della quantità massima per ettaro di concime di fattoria consentita per la distribuzione. Anche gli elementi della prova che le esigenze ecologiche sono rispettate vengono sviluppati al fine di colmare le lacune che sussistono nel conseguimento degli obiettivi ecologici. Inoltre è limitata la scelta dei prodotti autorizzati e vengono rese più rigorose le esigenze onde diminuire le emissioni nei corsi d'acqua e nei biotopi. Infine, mediante i pagamenti diretti sono promosse pratiche agricole ancora più rispettose dell'ambiente. L'obiettivo di riduzione concernente le emissioni di gas serra è stabilito per l'agricoltura, come per gli altri settori, nell'ordinanza sulla riduzione delle emissioni di CO2. </p><p>La responsabilità per la riduzione delle perdite di azoto e di fosforo del 10 per cento entro il 2025 e del 20 per cento entro il 2030 ricade sulle organizzazioni di categoria. Queste ultime possono appoggiarsi ai provvedimenti di promozione della Confederazione. Qualora i provvedimenti presi dalle organizzazioni di categoria non fossero sufficienti per raggiungere gli obiettivi, la Confederazione, nel 2025, interverrà ulteriormente a livello di ordinanza.</p><p>La Commissione dell'economia e dei tributi (CET-S) nella sua iniziativa parlamentare propone di sancire per legge uno schema vincolante con obiettivi di riduzione per i rischi associati all'uso di pesticidi. Il 10 febbraio 2020 è stata avviata la procedura di consultazione su un avamprogetto. Entro il 2027 occorre dimezzare i rischi associati all'uso di prodotti fitosanitari e biocidi per le acque superficiali, gli habitat naturali e le acque sotterranee utilizzate come acqua potabile. A tal fine è necessario sancire in maniera vincolante a livello di legge gli obiettivi del Piano d'azione per i prodotti fitosanitari del Consiglio federale ed estenderli ai biocidi. Il Consiglio federale è favorevole all'indirizzo di fondo di questo progetto, in linea con le misure da esso adottate. Le tempistiche consentono al Parlamento di dibattere contemporaneamente i due affari ed eventualmente di accorparli.</p><p> </p><p>Adeguamenti dei pagamenti diretti</p><p>Al fine di preparare meglio i nuovi beneficiari di pagamenti diretti, vengono innalzati i requisiti in materia di formazione. È inoltre prevista l'introduzione di un tetto massimo dei pagamenti diretti con una riduzione progressiva del loro importo a partire da 150 000 franchi per azienda.</p><p>Infine i contributi ai sistemi di produzione sono sviluppati affinché s'imponga un'agricoltura sostenibile e creatrice di valore aggiunto.</p><p>Per quanto riguarda i miglioramenti strutturali, sono previsti aiuti agli investimenti per l'acquisto di immobili agricoli, per tecnologie innovative volte a ridurre gli impatti ambientali nonché per la promozione della salute e del benessere degli animali.</p><p> </p><p>Miglioramento dello statuto del partner</p><p>Nel settore dei pagamenti diretti, l'agricoltura ha anticipato i tempi, introducendo una copertura sociale per il partner che collabora nell'azienda.</p><p>Il Consiglio federale propone di aggiornare il diritto fondiario rurale, migliorando anche lo statuto giuridico del partner non proprietario che collabora nell'azienda. Le disposizioni relative alle persone giuridiche vengono armonizzate in modo da favorire lo sviluppo imprenditoriale delle aziende agricole e si semplifica la procedura per il superamento del limite dell'aggravio all'atto della concessione di crediti ipotecari.</p><p>Il messaggio contiene una proposta che consente alla Confederazione di versare, per un periodo limitato a otto anni, contributi per ridurre i premi delle assicurazioni per il raccolto. Dopo quattro anni il DEFR valuterà la misura. Tali assicurazioni coprono i rischi su larga scala connessi alle fluttuazioni delle rese a causa di eventi meteorologici.</p><p>Si propone, inoltre, di sostenere reti di competenze e d'innovazione nonché progetti pilota e dimostrativi. Con queste misure il Consiglio federale auspica di potenziare l'interconnessione della ricerca, della formazione e della consulenza.</p><p> </p><p>Nessun aumento dei limiti di spesa</p><p>In linea di massima l'importo dei limiti di spesa agricoli 2022-2025 corrisponde, in termini nominali, alle uscite previste per il periodo compreso tra il 2018 e il 2021. L'importo totale previsto, ovvero 13 774 milioni di franchi, è ripartito tra i tre limiti di spesa come segue:</p><p>Basi di produzione: 565 milioni di franchi</p><p>Produzione e smercio: 2 119 milioni di franchi</p><p>Pagamenti diretti: 11 090 milioni di franchi</p><p>Le modifiche legislative proposte entrano in vigore il 1° gennaio 2022, parallelamente ai limiti di spesa per gli anni 2022-2025.</p><p> </p><p><b>Comunicato stampa del Consiglio federale del 23.06.2022</b></p><p><b>Il Consiglio federale fissa la strategia per una filiera agroalimentare sostenibile</b></p><p><b>Il 22 giugno 2022 il Consiglio federale ha approvato il rapporto \"Futuro orientamento della politica agricola\". In esso viene illustrato in che modo la filiera agroalimentare svizzera potrà contribuire in misura ancora maggiore alla sicurezza alimentare di domani. Le considerazioni includono l'intero sistema alimentare dalla produzione al consumo. La strategia sarà attuata in tre fasi.</b></p><p>Contadini, commercianti, addetti alla trasformazione e consumatori: nella sua strategia il Consiglio federale include tutti gli attori che influiscono sul sistema alimentare. Sulla base degli articoli costituzionali concernenti l'agricoltura e la sicurezza alimentare, per l'orizzonte temporale 2050 il Consiglio federale persegue la visione: Sicurezza alimentare attraverso la sostenibilità dalla produzione al consumo. Con la Proiezione 2050 il Governo delinea come la filiera agroalimentare svizzera può conseguire tale obiettivo nell'orizzonte temporale 2050. La produzione interna riveste una posizione di rilievo. L'agricoltura nel 2050 continuerà a produrre oltre la metà delle derrate alimentari richieste. La produttività del lavoro aumenterà del 50 per cento rispetto al 2020 e le emissioni di gas serra generate dalla produzione si manterranno di almeno il 40 per cento al di sotto del livello del 1990. Anche gli addetti alla trasformazione e i consumatori devono comunque fare la loro parte. Le perdite alimentari lungo l'intera catena del valore dovranno essere ridotte di tre quarti rispetto a oggi e le emissioni di gas serra pro capite generate dal consumo di generi alimentari dovranno essere abbattute di due terzi.</p><p>Il Consiglio federale definisce quattro orientamenti strategici per raggiungere questi obiettivi.</p><p>- Garantire un approvvigionamento alimentare resilienteLe basi di produzione, quali ad esempio suolo e acqua, vengono rafforzate. Vengono anticipati gli effetti dei cambiamenti climatici. È garantita la stabilità delle catene di fornitura.</p><p>- Promuovere una produzione alimentare rispettosa del clima, dell'ambiente e degli animaliL'agricoltura contribuisce in misura maggiore alla protezione del clima e incrementa la produzione di energie rinnovabili. Gli agricoltori riducono le perdite di sostanze nutritive e i rischi associati all'utilizzo di prodotti fitosanitari.</p><p>- Generare più valore aggiunto sostenibilLa competitività della filiera agroalimentare è ulteriormente migliorata. Le nuove tendenze alimentari vengono sfruttate in modo proattivo. Gli strumenti della politica agricola vengono semplificati e si riduce l'onere amministrativo.</p><p>- Favorire un consumo sostenibile e sano</p><p>I consumatori conoscono i metodi di produzione delle derrate alimentari e il loro impatto sul clima o sul benessere degli animali. Prestano attenzione a una dieta più sana ed equilibrata e non buttano via il cibo che può essere ancora consumato.</p><p>Questa strategia andrà attuata in tre fasi. La prima, già decisa dal Consiglio federale nel quadro dell'iniziativa parlamentare \"Ridurre il rischio associato all'utilizzo di pesticidi\", permetterà di ridurre ulteriormente l'impronta ecologica essendo stati definiti obiettivi ambiziosi per il settore. In una seconda fase l'implementazione di determinati elementi non ancora attuati della Politica agricola 2022+ apporterà miglioramenti mirati alle condizioni quadro economico-sociali per l'agricoltura. In una terza fase, dopo un'analisi negli anni 2025/26, si proseguirà il processo di riforma focalizzandosi in misura maggiore sull'intero sistema alimentare. Inoltre, le categorie si assumeranno una maggiore responsabilità individuale e le relazioni commerciali internazionali contribuiranno a uno sviluppo sostenibile.</p><p>Con il rapporto \"Futuro orientamento della politica agricola\" il Consiglio federale adempie due postulati rispettivamente del Consiglio degli Stati e del Consiglio nazionale. Entrambe le Camere avevano deciso di sospendere il dibattito sulla Politica agricola 2022+ in attesa che il Consiglio federale presentasse un rapporto sul futuro orientamento della politica agricola.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 12 febbraio 2020 concernente l’evoluzione della politica agricola a partire dal 2022 (PA22+)"
    },
    {
      "number": 1,
      "resolutions": [
        {
          "council": 2,
          "date": "2020-12-14T00:00:00Z",
          "text": "Sospensione"
        },
        {
          "council": 1,
          "date": "2021-03-16T00:00:00Z",
          "text": "Sospensione"
        }
      ],
      "text": "Legge federale sull’agricoltura (Legge sull’agricoltura, LAgr)"
    },
    {
      "number": 2,
      "resolutions": [
        {
          "council": 2,
          "date": "2020-12-14T00:00:00Z",
          "text": "Sospensione"
        },
        {
          "council": 1,
          "date": "2021-03-16T00:00:00Z",
          "text": "Sospensione"
        }
      ],
      "text": "Legge federale sul diritto fondiario rurale (LDFR)"
    },
    {
      "number": 3,
      "resolutions": [
        {
          "council": 2,
          "date": "2020-12-14T00:00:00Z",
          "text": "Sospensione"
        },
        {
          "council": 1,
          "date": "2021-03-16T00:00:00Z",
          "text": "Sospensione"
        }
      ],
      "text": "Legge sulle epizoozie (LFE)"
    },
    {
      "number": 4,
      "resolutions": [
        {
          "council": 2,
          "date": "2020-12-14T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2021-03-16T00:00:00Z",
          "text": "Deroga"
        },
        {
          "council": 2,
          "date": "2021-06-03T00:00:00Z",
          "text": "Adesione"
        }
      ],
      "text": "Decreto federale che stanzia mezzi finanziari a favore dell’agricoltura per gli anni 2022–2025"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 14.12.2020</b></p><p><b>Politica agricola 2022, sospeso esame progetto </b></p><p><b>Schiaffo oggi, benché atteso, per il Consiglio federale: per 28 voti a 15, il Consiglio degli stati ha deciso, come proponeva la sua commissione preparatoria, di sospendere l'esame della Politica agricola 2022 (PA22+).</b></p><p>La maggioranza ha sostenuto che il progetto, nella sua versione attuale, comporti soltanto punti negativi. Approvati invece i mezzi finanziari per gli anni 2022-2025 e un postulato in cui si chiede di illustrare il futuro orientamento della politica agricola. Il dossier va al Nazionale.</p><p>In aula non sono quindi stati sufficienti gli appelli, soprattutto da sinistra e da parte dello stesso consigliere federale Guy Parmelin, di non rinviare un progetto che farà soltanto perdere tempo prezioso. La popolazione, che chiede sempre più prodotti sostenibili, e i diretti interessati vogliono risposte che possono venire solo dal Parlamento: il progetto potrà sempre essere migliorato nel corso delle discussioni.</p><p>Per i fautori della politica agricola così come elaborata dal governo, è urgente un quadro legale stabile per una professione sottoposta a forti pressioni. Se si rinvia il dossier, l'agricoltura elvetica rischia di perdere il treno, ossia di trovarsi impreparata agli sviluppi internazionali in questo settore e alle sfide ecologiche che si presenteranno in futuro.</p><p>Gli ambienti più vicini al mondo contadino hanno criticato un progetto che a loro parere chiede sempre di più agli agricoltori in fatto di sostenibilità, caricandoli di obblighi ma senza migliorarne il tenore di vita.</p><p>Le esigenze supplementari e più elevate pretese dal settore, la riduzione dei pagamenti diretti, il rischio di una caduta dei prezzi e del reddito, la diminuzione del grado di auto approvvigionamento, non offrono all'agricoltura prospettive a lungo termine.</p><p>Per quanto riguarda le risorse finanziarie, il plenum le ha aumentate rispetto a quanto proposto dall'esecutivo per il periodo 2022-2025. Per i pagamenti diretti sono previsti poco più di 11 miliardi di franchi (+162 milioni in più rispetto a quanto proposto dall'esecutivo). Gli importi destinati alla promozione della produzione dovrebbero ammontare a 2,143 miliardi (+24 milioni).</p><p>La maggioranza ritiene giustificato mantenere almeno il livello degli anni scorsi, tanto più che le basi giuridiche della politica agricola rimarranno per il momento pressoché invariate, a causa della sospensione dei lavori sulla politica agricola a partire dal 2022 (PA22+).</p><p> </p><p>Notizia ATS</p><p><b>Dibattito al Consiglio nazionale, 16.03.2021</b> </p><p><b>Sospesa Politica agricola 2022, approvati mezzi finanziari </b></p><p><b>Diminuzione dei redditi nel settore agricolo, perdita di preziosi terreni coltivi e aumento delle importazioni. Sono le ripercussioni negative che si verificherebbero se la Politica agricola 2022 (PA22+) dovesse venir adottata. Per questo motivo il Consiglio nazionale, seguendo quanto deciso dagli Stati in dicembre, ha sospeso - con 100 voti contro 95 e una astensione - l'esame del dossier. Approvati invece i mezzi finanziari per gli anni 2022-2025.</b></p><p>La PA22+ potrà sbloccarsi solo quando il governo avrà presentato il rapporto sull'orientamento futuro della politica agricola, chiesto dagli Stati tramite un postulato. Stando al testo dell'atto parlamentare, questo documento dovrà essere presentato al parlamento \"al più tardi entro il 2022\".</p><p>Durante il dibattito, la sinistra, appoggiata dal consigliere federale Guy Parmelin, ha sostenuto che l'interruzione dell'esame del dossier farà soltanto perdere tempo prezioso. Il progetto del governo non sarà forse perfetto, ma rifiutare la discussione non è di certo la soluzione, ha affermato Samuel Bendahan (PS/VD).</p><p>Non è il momento giusto per ritardare i lavori, ha aggiunto Kilian Baumann (Verdi/BE). La riforma affronta aspetti economici, ecologici e sociali e costituisce una base solida. Molti contadini vogliono questa riforma. Rifiutando di discuterne, il Parlamento priva il settore di prospettive e lo confronta a nuove difficoltà, ha sostenuto il bernese.</p><p>La riforma era stata ideata per fungere da contraltare alle due iniziative sui pesticidi sulle quali il popolo si esprimerà in giugno. Il Parlamento nel frattempo ha già discusso delle misure per per ridurre l'uso di prodotti fitosanitari e la perdita di sostanze nutritive, il progetto sarà adottato ancora in questa sessione, ha affermato il relatore commissionale Leo Müller (Centro/LU).</p><p>Particolarmente critici col progetto sono i contadini e l'UDC. La PA22+ provocherà una diminuzione del grado di autoapprovvigionamento dal 60 al 52%, ha sostenuto Jacques Nicolet (UDC/VD). Causerà anche una diminuzione del reddito agricolo per complessivi 265 milioni di franchi, ha aggiunto. Vengono imposti sempre più regolamenti, ha fatto notare Markus Ritter (Centro/SG), presidente dell'Unione svizzera dei contadini.</p><p> </p><p>14 miliardi per l'agricoltura</p><p>Per quanto riguarda le risorse finanziarie, il Consiglio nazionale si è sostanzialmente allineato a quanto deciso dagli Stati. Con 144 voti contro 14 e 38 astenuti ha approvato il credito di 13,960 miliardi di franchi per il periodo 2022 - 2025 che sarà destinato al settore agricolo e ai pagamenti diretti.</p><p>A differenza degli Stati, il Nazionale ha deciso di rinunciare alla compensazione del rincaro per i tre limiti di spesa agricoli per un risparmio di 3 milioni. Ne risulta un aumento delle risorse finanziarie destinate all'agricoltura di 143 milioni di franchi rispetto a quanto previsto dal Consiglio federale (Stati: +146 milioni).</p><p>Più in dettaglio, per i pagamenti diretti sono previsti poco più di 11 miliardi di franchi (+159 milioni rispetto a quanto proposto dall'esecutivo). Gli importi destinati alla promozione della produzione dovrebbero ammontare a 2,156 miliardi (+37 milioni).</p><p>Bocciata invece (109 voti a 80) la proposta dei Verdi liberali, e sostenuta dalla sinistra, di limitare il credito al biennio 2022-23. Per Kathrin Bertschy (PVL/BE) il quadro dei pagamenti andrebbe adattato quando si riprenderà a discutere della PA22+. Il decreto sul finanziamento torna agli Stati.</p><p> </p><p>I contenuti della riforma</p><p>Nelle intenzioni del Consiglio federale, la PA22+ punta a meglio valorizzare i prodotti, potenziare l'efficienza delle aziende e ridurre ulteriormente l'impatto ambientale. Quest'ultimo è uno degli aspetti centrali del messaggio. Attraverso i pagamenti diretti saranno sostenute le pratiche agricole più rispettose dell'ambiente.</p><p>È anche prevista una diminuzione della quantità massima di concime consentita per ettaro. Verrà inoltre limitata la scelta dei prodotti fitosanitari autorizzati. Le superfici destinate alla promozione della biodiversità saranno da parte loro estese al 3,5% dei terreni coltivati.</p><p>Per migliorare la gestione delle aziende, i requisisti per poter beneficiare dei pagamenti diretti saranno innalzati: per ottenerli, gli agricoltori dovranno possedere un certificato federale di capacità e seguire programmi di economia aziendale.</p><p>Per far fronte alle crescenti difficoltà legate ai cambiamenti climatici (periodi di siccità, gelate tardive, eccetera) il messaggio contiene anche una proposta che consente alla Confederazione di versare, per un periodo limitato a otto anni, contributi per ridurre i premi delle assicurazioni per il raccolto.</p><p>A livello sociale, il Consiglio federale propone di aggiornare il diritto fondiario rurale, migliorando anche lo statuto giuridico del partner non proprietario che collabora nell'azienda. Le disposizioni relative alle persone giuridiche saranno armonizzate in modo da favorire lo sviluppo imprenditoriale delle aziende agricole.</p><p>Tutti questi elementi dovrebbero aiutare i contadini a posizionarsi meglio sul mercato differenziandosi dalla concorrenza in base a criteri di qualità.</p><p> </p><p>Notizia ATS</p><p><b>Dibattito al Consiglio degli Stati, 03.06.2021</b></p><p>Il Consiglio degli Stati ha eliminato all'unanimità l'ultima divergenza relativa ai fondi da destinare alla politica agricola per il periodo 2022-2025. Il pacchetto sarà di 14 miliardi. La grande riforma della polita agricola (PA22+) continua invece ad essere sospesa. Potrà sbloccarsi solo quando il Governo avrà presentato il rapporto sull'orientamento futuro della politica agricola, chiesto a suo tempo dagli Stati tramite un postulato.</p><p> </p><p><b>Comunicato stampa della commissione dell'economia e dei tributi del Consiglio degli Stati del 28.06.2022</b></p><p><b>La Commissione dell'economia e dei tributi del Consiglio degli Stati (CET-S) prende atto con soddisfazione del nuovo rapporto allestito dal Consiglio federale concernente il futuro orientamento della politica agricola e le varie fasi da esso proposte per il seguito dei lavori. La Commissione ha deciso, senza opposizioni, di entrare in materia sulla politica agricola a partire dal 2022 (PA 22+); intende dare avvio alla deliberazione di dettaglio prima della sessione autunnale.</b></p><p>Un anno e mezzo fa le Camere avevano deciso di sospendere l'esame del messaggio concernente l'evoluzione della politica agricola a partire dal 2022 (PA22+, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200022\">20.022</a>) e avevano incaricato il Consiglio federale di sottoporgli dapprima un rapporto che illustrasse le prospettive a lungo termine per l'agricoltura (postulati <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20203931\">20.3931</a> della CET-S e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20213015\">21.3015</a> della CET-N). Il Consiglio federale ha dato seguito all'incarico pubblicando il suo <a  href=\"https://www.admin.ch/gov/it/pagina-iniziale/documentazione/comunicati-stampa.msg-id-89439.html\">rapporto del 22 giugno 2022</a>. In esso viene illustrato in che modo la filiera agroalimentare svizzera potrà contribuire in misura ancora maggiore alla sicurezza alimentare di domani; le considerazioni includono - come richiesto dai postulati - l'intero sistema alimentare dalla produzione al consumo. La Commissione prende atto con soddisfazione del fatto che sia stato adottato un approccio globale. Al contempo rileva tuttavia che gli obiettivi formulati nel rapporto sono ambiziosi. La guerra in Ucraina e le sfide che ne derivano per l'agricoltura, e l'attuazione già decisa dal Parlamento dell'iniziativa parlamentare \"Ridurre il rischio associato all'uso di pesticidi\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190475\">19.475</a></p><p>) rendono tali obiettivi ancora più ambiziosi. Inoltre, secondo vari membri della Commissione vi sono altri punti, non sufficientemente analizzati nel rapporto, che meritano di essere presi in considerazione. Fra gli aspetti menzionati figurano l'accelerazione dell'attuazione delle misure di politica climatica, la posizione quasi monopolistica detenuta dai grandi distributori e l'adeguatezza dell'attuale concezione delle misure di protezione doganale e delle sovvenzioni.</p><p>La Commissione appoggia anche la procedura a fasi delineata dal Consiglio federale per il seguito dell'esame (cfr. <a  href=\"https://www.admin.ch/gov/it/pagina-iniziale/documentazione/comunicati-stampa.msg-id-89439.html\">rapporto del Consiglio federale del 22 giugno 2022</a>). La CET-S ha pertanto deciso, senza opposizioni, di entrare in materia sulla modifica della legge sull'agricoltura e della legge sulle epizoozie (disegni 1 e 3 della PA 22+) e di non entrare invece in materia sul disegno 2 (Legge federale sul diritto fondiario rurale). </p><p> </p><p><b>Comunicato stampa della commissione dell'economia e dei tributi del Consiglio degli Stati del 02.09.2022</b></p><p><b>Nella deliberazione di dettaglio riguardante la legge sull'agricoltura la Commissione segue la linea tracciata dal Consiglio federale nel suo rapporto in adempimento dei postulati </b><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20203931\">20.3931</a><b> e </b><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20213015\">21.3015</a><b>. Rimangono tuttavia ancora in sospeso alcune importanti decisioni.</b></p><p>Nel suo rapporto del 22 giugno 2022 il Consiglio federale raccomanda di procedere a tappe per l'attuazione della politica agricola a partire dal 2022 (PA22+; 20.022). Per quanto riguarda la legge sull'agricoltura, ci si deve per il momento concentrare sul completamento dell'iniziativa parlamentare già attuata 19.475 (\"Ridurre il rischio associato all'uso di pesticidi\") con misure in ambito economico e sociale. Altre misure sono previste in una seconda fase. La Commissione sostiene in linea di principio questo modo di procedere. Ha svolto la deliberazione di dettaglio sulla legge sull'agricoltura (disegno 1) fino all'articolo 181 e ha fatto sue tutte le raccomandazioni formulate nel rapporto del Consiglio federale in adempimento dei postulati. La Commissione non contesta i contributi per la riduzione dei premi delle assicurazioni per il raccolto (art. 86b), come pure le misure per una migliore copertura in materia di assicurazioni sociali (art. 70a cpv. 1 lett. i e cpv. 3 lett. g). Seguendo la raccomandazione del Consiglio federale la Commissione propone invece di rinunciare per il momento ad adeguare la prova del rispetto delle esigenze ecologiche (art. 70a cpv. 2) come pure i contributi per il paesaggio rurale, per la sicurezza dell'approvvigionamento e quelli di transizione (art. 71, 72 e 77). In diverse questioni fondamentali la CET-S non ha ancora preso una decisione. È stata quindi rinviata la discussione sulle disposizioni riguardanti i contributi per la biodiversità e per la qualità del paesaggio (art. 73, 74 e 76) come pure la norma riguardante il ricorso delle associazioni in caso di omologazione di un prodotto fitosanitario (art. 160b). La Commissione intende inoltre discutere in modo approfondito se e in che modo è possibile riprendere gli obiettivi e le misure della politica climatica nella legge sull'agricoltura e a tale riguardo desidera maggiori chiarimenti da parte dell'Ufficio federale dell'agricoltura. Con 7 voti contro 4 la Commissione ha respinto la proposta di inserire nella legge un \"miglioramento progressivo del benessere degli animali\" con obiettivi concreti, analogo alla riduzione progressiva per le perdite di sostanze nutritive (art. 6a). Dato che il Parlamento era chiaramente contrario a elaborare un controprogetto all'iniziativa sull'allevamento intensivo, secondo la maggioranza della Commissione non sarebbe opportuno inserire nella legge misure di portata ancora maggiore.</p><p> </p><p><b>Comunicato stampa della commissione dell'economia e dei tributi del Consiglio degli Stati del 11.10.2022</b></p><p><b>La Commissione ha concluso la deliberazione di dettaglio sulla politica agricola a partire dal 2022 </b>(<b>PA22+;</b> <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200022\">20.022</a>), <b>iniziata a settembre, e ha continuato a seguire in ampia misura le raccomandazioni formulate dal Consiglio federale nel suo rapporto in adempimento al postulato</b> <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20203931\">20.3931</a>. <b>Essa completa le sue proposte presentando tre interventi parlamentari.</b></p><p>Dopo aver svolto una discussione approfondita la Commissione rinuncia, con 8 voti contro 4 e 1 astensione, a inserire nell'articolo 2 della legge sull'agricoltura un riferimento agli obiettivi di politica climatica e, con 9 voti contro 4, un nuovo articolo sulla riduzione delle emissioni di gas a effetto serra. Secondo la maggioranza, gli obiettivi del Consiglio federale nel settore climatico sono importanti e meritano di essere sostenuti; tuttavia sono anche vincolanti se non esplicitamente sanciti nella legge sull'agricoltura.</p><p>Con 8 voti contro 4 e 1 astensione la Commissione accoglie la proposta del Consiglio federale di riunire in un unico contributo i contributi per l'interconnessione e per la qualità del paesaggio (art. 76), approccio già sperimentato in diversi progetti pilota. Propende tuttavia per una soluzione semplificata rispetto a quella contenuta nel disegno del Consiglio federale. Con 9 voti contro 4 respinge invece il versamento di pagamenti diretti per servizi particolari nel settore della biodiversità e contributi per i costi di consulenza (art. 73), temendo che sarebbero soprattutto gli uffici di consulenza a trarne vantaggio.</p><p>Con 8 voti contro 2 e 3 astensioni la Commissione propone di approvare l'articolo 160b riguardante la qualità di parte in procedure concernenti i prodotti fitosanitari, ritenendo che la formulazione proposta dal Consiglio federale tenga conto della sentenza del Tribunale federale del 12 febbraio 2018 e stabilisca certezza del diritto. Anche in merito a ulteriori disposizioni la Commissione propone di seguire le raccomandazioni del Consiglio federale e rinuncia dunque a introdurre un contributo graduato per la promozione mirata della salute degli animali a seconda della loro categoria (art. 75 cpv. 1 lett. d LAgr) e alla riduzione della quantità massima di concime di fattoria consentita per lo spargimento nella legge sulla protezione delle acque. Gli adeguamenti della legge sulle epizoozie (disegno 3) non hanno sollevato alcuna obiezione.</p><p>La CET-S intende incaricare il Consiglio federale, mediante una mozione di commissione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20224253\">22.4253</a>), di portare avanti separatamente la revisione del diritto fondiario originariamente prevista nel quadro della PA 22+ (<a  href=\"https://www.parlament.ch/press-releases/Pages/mm-wak-s-2022-06-28.aspx?lang=1040\">comunicato stampa della CET-S</a> del 28 giugno 2022). Un'altra mozione di Commissione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20224251\">22.4251</a>) incarica il Consiglio federale di concretizzare la proposta concettuale sul futuro della politica agricola delineata nel suo rapporto in adempimento al postulato <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20203931\">20.3931</a> e di presentare un nuovo messaggio per la prossima fase della politica agricola entro la fine del 2027. Con 8 voti contro 4 e 1 astensione è stato accolto anche un postulato di Commissione volto ad accrescere la trasparenza nella formazione del prezzo lungo la catena del valore (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20224252\">22.4252</a>).</p><p>La Commissione propone all'unanimità di respingere le mozioni <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20214186\">21.4186</a> \"Assicurazione per il raccolto da introdurre al più presto\" e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20193447\">19.3447</a> \"Centro di competenza nazionale per le migliorie fondiarie sui terreni coltivabili\".</p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Politica agricola a partire dal 2022 (PA22+)"
}