{
  "id": 20200090,
  "updated": "2021-10-21T14:30:14Z",
  "description": "Messaggio del 25 novembre 2020 concernente l’iniziativa popolare «Favorire la donazione di organi e salvare vite umane» e il controprogetto indiretto (modifica della legge sui trapianti)",
  "formattedId": "20.090",
  "initialSituation": "<p><b>Comunicato stampa del Consiglio federale del 25.11.2020</b></p><p><b>Donazione di organi: il Consiglio federale approva il modello del consenso presunto in senso lato </b></p><p><b>Il Consiglio federale chiede al Parlamento di respingere l'iniziativa popolare \"Favorire la donazione di organi e salvare vite umane\". Appoggia in linea di principio la richiesta dell'iniziativa ma propone una modifica di legge che prevede di introdurre il modello del consenso presunto in senso lato allo scopo di migliorare le opportunità per le persone in lista d'attesa. Chi non intende donare organi dopo la morte deve ora dichiararlo. Nel contempo, devono essere tutelati i diritti dei congiunti. Nella sua seduta del 25 novembre 2020, il Consiglio federale ha preso atto del rapporto sui risultati della procedura di consultazione e adottato il messaggio concernente l'iniziativa popolare e il controprogetto indiretto. </b></p><p>In Svizzera molte persone sono in attesa di un organo salvavita. Il numero di donazioni di organi è progressivamente aumentato dal 2013 con il piano d'azione \"Più organi per i trapianti\" della Confederazione, ma resta comunque sempre basso nel confronto europeo. </p><p>I riceventi devono spesso attendere a lungo prima di trovare un organo adeguato. Per questo ogni anno muoiono persone in lista d'attesa perché non hanno ricevuto per tempo un organo salvavita. </p><p>Il 22 marzo 2019, la Jeune Chambre Internationale (JCI) Riviera ha depositato l'iniziativa popolare \"Favorire la donazione di organi e salvare vite umane\", che chiede di sancire nella Costituzione federale il modello del consenso presunto in senso stretto allo scopo di aumentare il numero di donazioni. Il Consiglio federale appoggia in linea di principio la richiesta ed è anch'esso dell'avviso che sia necessario ridurre i tempi di attesa per un trapianto di organi in modo da salvare vite umane.</p><p>Tuttavia, il Consiglio federale si oppone al modello del consenso presunto in senso stretto, che non prevede il coinvolgimento obbligatorio dei congiunti, e propone di introdurre nella legge sui trapianti un modello del consenso presunto in senso lato. In questo modo, i diritti dei congiunti saranno tutelati e il loro coinvolgimento resterà garantito. Essi potranno infatti, anche in futuro, rifiutare una donazione di organi se ciò corrisponde alla volontà della persona deceduta. Il Consiglio federale sottopone dunque al Parlamento un'apposita modifica di legge per un modello del consenso presunto in senso lato sotto forma di controprogetto indiretto all'iniziativa popolare.</p><p> </p><p>Cambio di sistema</p><p>Attualmente in Svizzera vige il modello del consenso. Una donazione è presa in considerazione se la persona deceduta vi ha acconsentito quando era in vita. Se non esiste una dichiarazione di volontà, vengono interpellati i congiunti. In questa difficile situazione, una donazione è rifiutata nel 60 per cento circa dei casi. Questo dato è in contrasto con diversi sondaggi secondo cui la maggioranza della popolazione svizzera è sostanzialmente favorevole a una donazione di organi. </p><p>Secondo il modello del consenso presunto, in linea generale ogni persona con più di 16 anni è considerata potenziale donatrice di organi, a meno che non vi si sia opposta quando era in vita. Le condizioni per una donazione restano quelle vigenti: possono donare organi solo le persone decedute in ospedale per morte cerebrale in seguito a lesioni cerebrali o ad arresto cardiocircolatorio. Se il decesso avviene a domicilio o al di fuori dell'ospedale, la donazione non è ammessa.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 25 novembre 2020 concernente l’iniziativa popolare «Favorire la donazione di organi e salvare vite umane» e il controprogetto indiretto (modifica della legge sui trapianti)"
    },
    {
      "number": 1,
      "resolutions": [
        {
          "council": 1,
          "date": "2021-05-05T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2021-09-20T00:00:00Z",
          "text": "Deroga"
        },
        {
          "council": 1,
          "date": "2021-09-22T00:00:00Z",
          "text": "Adesione"
        },
        {
          "council": 2,
          "date": "2021-10-01T00:00:00Z",
          "text": "Adozione nella votazione finale"
        },
        {
          "council": 1,
          "date": "2021-10-01T00:00:00Z",
          "text": "Adozione nella votazione finale"
        }
      ],
      "text": "Legge federale sul trapianto di organi, tessuti e cellule (Legge sui trapianti)"
    },
    {
      "number": 2,
      "resolutions": [
        {
          "council": 1,
          "date": "2021-05-05T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2021-09-20T00:00:00Z",
          "text": "Deroga"
        },
        {
          "council": 1,
          "date": "2021-09-22T00:00:00Z",
          "text": "Adesione"
        },
        {
          "council": 2,
          "date": "2021-10-01T00:00:00Z",
          "text": "Adozione nella votazione finale"
        },
        {
          "council": 1,
          "date": "2021-10-01T00:00:00Z",
          "text": "Adozione nella votazione finale"
        }
      ],
      "text": "Decreto federale concernente l’iniziativa popolare «Favorire la donazione di organi e salvare vite umane»"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 05.05.2021</b></p><p><b>Donazione organi, \"sì\" a consenso presunto \"in senso lato\" </b></p><p><b>In Svizzera mancano organi e donatori. Per porvi rimedio il Consiglio nazionale ha adottato un cambiamento di paradigma: chi non intende donare i propri organi dopo la morte dovrà dichiararlo formalmente quando è ancora in vita. In mancanza di una dichiarazione, la facoltà di prendere una decisione andrà conferita agli stretti congiunti o a una persona di fiducia.</b></p><p>Negli ultimi cinque anni circa 330 persone sono morte per non aver ricevuto in tempo un organo, ha detto il relatore commissionale Philippe Nantermod (PLR/VS). La Svizzera soffre dunque di una mancanza di donatori, e ciò malgrado il fatto che la grande maggioranza della popolazione svizzera - circa l'80% - sia favorevole alla donazione di organi.</p><p>Ciò è dovuto al fatto che, attualmente, vige il sistema di consenso esplicito, nel quale gli organi vengono prelevati solo e unicamente se la persona deceduta ha espresso esplicitamente il suo benestare. Tuttavia, in oltre la metà dei casi i famigliari non conoscono la volontà del defunto, ha affermato Greta Gysin (Verdi/TI).</p><p>Per porre rimedio a questa situazione, l'ong giovanile Junior Chamber International (JCI), con il sostegno di Swisstransplant, ha depositato una iniziativa popolare denominata \"Favorire la donazioni di organi e salvare vite umane\" che propone l'introduzione di un nuovo modello basato sul consenso presunto \"in senso stretto\". Ciò significa che gli organi di una persona deceduta possono venir espiantati, a meno che quest'ultima non si opponga quando è ancora in vita.</p><p>Il Consiglio federale ha invece proposto un controprogetto indiretto - una modifica della Legge sui trapianti - basato sul modello del consenso presunto \"in senso lato\", per tutelare maggiormente i diritti dei famigliari, i quali potranno continuare ad avere la possibilità di rifiutare una donazione di organi se ciò corrisponde alla volontà del defunto.</p><p> </p><p>Iniziativa: dubbi di UDC, Centro e PLR</p><p>In aula, l'UDC, il Centro e parte del gruppo PLR hanno seguito il Consiglio federale e bocciato l'iniziativa. L'assenza di opposizione alla donazione può essere dovuta alla mancanza di informazioni sulle norme in vigore, al fatto di essersi dimenticati di inserire il proprio nome nel registro oppure di non aver discusso dell'argomento, ha ricordato Céline Amaudruz (UDC/GE). L'assenza di opposizione non può quindi essere automaticamente equiparata a un consenso. Coinvolgere i famigliari, come previsto dal controprogetto, è invece un modo per garantire che i presunti desideri della persona vengano rispettati, ha aggiunto la ginevrina.</p><p>La donazione di organi è qualcosa di estremamente personale, ha aggiunto Christian Lohr (PPD/TG) ricordando che l'integrità della persona è protetta dalla Costituzione federale. \"Il corpo umano non deve essere visto come un magazzino di pezzi di ricambio per altre persone\", ha detto il turgoviese.</p><p>Gli altri parlamentari hanno invece sostenuto l'iniziativa, che è stata adottata di stretta misura con 88 voti contro 87 e 14 astenuti. Grazie al consenso presunto potremmo raddoppiare il numero di trapianti e salvare quindi un numero maggiore di vite, ha sostenuto Gysin. \"Dire 'sì' all'iniziativa significa dire 'sì' alla vita!\", ha aggiunto Laurence Fehlmann Rielle (PS/GE).</p><p>\"La situazione attuale è insoddisfacente: la soluzione del consenso esplicito non rispecchia la volontà della maggioranza della popolazione\", ha detto Beat Flach (PVL/AG). \"È vero che la Costituzione protegge l'autodeterminazione e l'integrità, ma la Costituzione protegge anche la salute e la vita di coloro che sono ancora vivi\", ha aggiunto Angelo Barrile (PS/ZH), tornato sui banchi del Parlamento dopo un assenza causata da un cancro.</p><p> </p><p>Largo \"sì\" al controprogetto</p><p>La maggioranza dei membri di tutti i gruppi parlamentari hanno poi sostenuto il controprogetto, adottato con 150 voti contro 34 e 4 astenuti: \"è una soluzione praticabile che dà una risposta al problema della mancanza di organi\", ha affermato Lohr. \"Permette di considerare la volontà del paziente e di rispettare la bioetica medica\", ha sostenuto Christophe Clivaz (Verdi/VS).</p><p>Per Regine Sauter (PLR/ZH) la controproposta ha il vantaggio di \"chiarire il ruolo dei famigliari, coinvolgendoli nella decisione\". È importante considerare anche gli aspetti etici, e il controprogetto permette di farlo, ha detto Mike Egger (UDC/SG) che ha citato il caso di Lorena, una tredicenne di Ascona che ha avuto bisogno di un trapianto di cuore. \"Le campagne di sensibilizzazione non hanno dato i risultati sperati, occorre quindi trovare una soluzione e il controprogetto è un buon compromesso\", ha aggiunto Franz Grüter (UDC/LU).</p><p>In seno al gruppo UDC sono tuttavia emerse alcune voci critiche: \"il controprogetto è illiberale e indegno poiché prende possesso del mio corpo e dei miei organi\", ha sostenuto Thomas Aeschi (UDC/ZG). \"Ci sarà di fatto un obbligo di donare i propri organi\", ha detto Lorenzo Quadri (Lega/TI). Insomma, \"il corpo non sarà di proprietà del singolo individuo ma dello Stato\", ha aggiunto il ticinese.</p><p>Da notare che il popolo potrebbe anche non essere chiamato alle urne: i promotori dell'iniziativa hanno già espresso la loro disponibilità a ritirare il testo qualora il controprogetto dovesse venir adottato. La possibilità di lanciare il referendum rimane comunque garantita.</p><p> </p><p>Notizia ATS</p><p><b>Dibattito al Consiglio degli Stati, 20.09.2021</b></p><p><b>Dono organi, consenso presunto ma famigliari coinvolti</b></p><p><b>Chi non intende donare i propri organi dopo la morte dovrà dichiararlo formalmente quando è ancora in vita; in assenza di una dichiarazione, la facoltà di prendere una decisione andrà conferita agli stretti congiunti o a una persona di fiducia.</b></p><p>È quanto prevedono le modifiche apportate alla Legge sui trapianti approvate oggi dal Consiglio degli Stati per 31 voti a 12 e una astensione con la speranza di rimediare alla penuria di donatori in Svizzera.</p><p>Questa soluzione, secondo la \"senatrice\" Marina Carobbio Guscetti, (PS/TI), dovrebbe contribuire a ridurre la discrepanza tra un elevato sostegno tra la popolazione, come dimostrano diversi sondaggi, per un'eventuale donazione e il tasso effettivo di organi disponibili, ancora esiguo.</p><p> </p><p>L'iniziativa e il controprogetto</p><p>La modifica della legge in materia è la risposta del Consiglio federale all'iniziativa popolare denominata \"Favorire la donazioni di organi e salvare vite umane\" lanciata dall'ong giovanile Junior Chamber International (JCI) col sostegno di Swisstransplant. L'iniziativa propone l'introduzione di un nuovo modello basato sul consenso presunto \"in senso stretto\". Ciò significa che gli organi di una persona deceduta possono venir espiantati, a meno che quest'ultima non si opponga quando è ancora in vita.</p><p>Il governo ha invece proposto un controprogetto indiretto - una modifica a livello di legge e non di Costituzione - basato sul modello del consenso presunto \"in senso lato\", per tutelare maggiormente i diritti dei famigliari, i quali potranno continuare ad avere la possibilità di rifiutare una donazione di organi se ciò corrisponde alla volontà del defunto. Al voto, l'iniziativa è stata respinta all'unanimità: su questo punto dovranno ancora esprimersi i consiglieri nazionali, che invece l'avevano accolta.</p><p>Prima del voto finale sulla revisione di legge e sull'iniziativa, il plenum aveva già respinto una proposta di non entrata nel merito di Josef Dittli (PLR/UR), sostenuta anche da esponenti del Centro e dell'UDC, mediante la quale avrebbe voluto rimanere alla soluzione attuale che prevede il consenso esplicito. Nessuno nega la difficoltà di procacciarsi organi e le sofferenze, e la speranza, di coloro che sono in attesa di un trapianto che potrebbe salvare loro la vita o prolungargliela.</p><p>Tuttavia, il fatto di considerare tutte le persone dei potenziali donatori, a meno che non abbiano espresso parere contrario, rischia di ledere la dignità della persona che, come affermato in aula da Heidi Z'Graggen (Centro/UR), \"non sono cassette per pezzi di ricambio\". Benché il controprogetto preveda il coinvolgimento dei famigliari o persone di fiducia, la soluzione proposta metterebbe sotto un'enorme pressione i congiunti, già alle prese con una situazione emotivamente difficile, dovendo essi decidersi in tempi brevi se acconsentire o meno a un prelievo quando il congiunto si trova ancora tra la vita e la morte.</p><p>Vi è insomma il pericolo di estorcere un \"sì\" quando la volontà della persona cara non è nota - magari è pure contraria - o non è stata espressa in modo chiaro. Vi è poi il fatto che non tutta la popolazione ha i mezzi o la possibilità di informarsi sul questo questione, ossia è a conoscenza del fatto che può anche rifiutarsi di diventare donatore.</p><p>Circa i sondaggi, ha dichiarato Thomas Minder (UDC/SH), essi lasciano il tempo che trovano: nonostante gli sforzi profusi negli ultimi anni per promuovere la donazione di organi, all'atto pratico, ossia nella prassi, il numero di persone disposte a farlo non è aumentato. Considerare tutti quanti donatori potenziali, consentendo allo Stato di influire massicciamente nei diritti fondamentali dell'individuo che ha il diritto all'integrità fisica, rischia insomma di generare una sorta di rigetto, come la realtà ci sta ricordando con le misure restrittive adottate dal governo per arginare la pandemia.</p><p>Sia Z'Graggen che Hannes germann (UDC/SH) hanno inoltre rimproverato all'esecutivo di non aver tenuto conto dell'opinione espressa dalla Commissione nazionale d'etica in materia di medicina umana, favorevole invece a dichiarazioni obbligatorie da parte dei cittadini, contattati dalle autorità, in varie fasi della loro vita (per esempio al momento ottenere la patente di guida o di contrarre matrimonio, n.d.r) per conoscerne le intenzioni. Per tutti questi motivi, diversi oratori si sono detti contraria questo cambio di paradigma, e chiesto di rimanere al sistema attuale che prevede uan dichiarazione esplicita di consenso.</p><p> </p><p>Svizzera fanalino di coda</p><p>Per i favorevoli, invece, al consenso presunto in senso lato, con l'attuale modello non è stato possibile trovare un numero sufficiente di donatori, nonostante i sondaggi ci dicano che la maggioranza della popolazione sia fondamentalmente a favore della donazione.</p><p>La Svizzera è fanalino di coda in Europa in fatto di donazione di organi, un gesto altruistico che può salvare delle vite, ha affermato, tra gli altri, Marina Carobbio, stando alla quale nel 2020 sono morte 72 persone in attesa di un trapianto: alla fine del secondo semestre di quest'anno oltre 1400 persone erano invece in lista d'attesa. Laddove vige in consenso presunto in senso stretto vi è stato effettivamente un incremento dei donatori, ha sostenuto.</p><p>Con la soluzione dell'esecutivo, che in diversi hanno definito un compromesso più che accettabile, molte più persone saranno spinte a farsi avanti per esprimere la loro volontà - che verrà iscritta in un registro come avviene ora per i donatori, n.d.r - sia per dire di \"no\" che per dichiararsi disponibili.</p><p>Oltre a ciò, la soluzione governativa ha il pregio di coinvolgere i famigliari o le persone di fiducia le quali conoscono la volontà della persona che hanno perso o stanno per perdere.</p><p> </p><p>Nessun prelievo automatico</p><p>Un elemento del controprogetto evocato anche dal ministro della sanità Alain Berset, secondo cui, col sistema del consenso presunto in senso lato, i famigliari, chiamati a decidere in un momento drammatico avranno almeno una base sulla quale interrogarsi e prendere una decisione.</p><p>Una decisione, ha puntualizzato Berset, che può anche essere negativa, visto che non vi è alcun obbligo di acconsentire ad un espianto. Qualora non fosse possibile contattare un parente, non si procederebbe ad alcun prelievo, ha sottolineato il consigliere federale socialista. La volontà del defunto rimane sempre al centro delle preoccupazioni.</p><p> </p><p>Notizia ATS</p><p><b>Dibattito al Consiglio nazionale, 22.09.2021</b></p><p><b>Dono organi, consenso presunto ma famigliari coinvolti</b></p><p><b>Chi non intende donare i propri organi dopo la morte dovrà dichiararlo formalmente quando è ancora in vita; in assenza di una dichiarazione, la facoltà di prendere una decisione andrà conferita agli stretti congiunti o a una persona di fiducia. Il Consiglio nazionale si è allineato agli Stati su questo punto della revisione della Legge sui trapianti. Il dossier è così pronto per le votazioni finali.</b></p><p>La modifica della legge in materia è la risposta del Consiglio federale all'iniziativa popolare denominata \"Favorire la donazioni di organi e salvare vite umane\" lanciata dall'ong giovanile Junior Chamber International (JCI) col sostegno di Swisstransplant. L'iniziativa propone l'introduzione di un nuovo modello basato sul consenso presunto \"in senso stretto\". Ciò significa che gli organi di una persona deceduta possono venir espiantati, a meno che quest'ultima non si opponga quando è ancora in vita.</p><p> </p><p>No ad iniziativa</p><p>Il Governo ha invece proposto un controprogetto indiretto - una modifica a livello di legge e non di Costituzione - basato sul modello del consenso presunto \"in senso lato\", per tutelare maggiormente i diritti dei famigliari, i quali potranno continuare ad avere la possibilità di rifiutare una donazione di organi se ciò corrisponde alla volontà del defunto. Al voto, l'iniziativa è stata respinta all'unanimità lunedì dagli Stati, mentre il Nazionale - che in prima lettura l'aveva accolta, seppur di stretta misura - oggi l'ha bocciata tacitamente.</p><p>Il sostegno della Camera del popolo era stato dato a uno stadio precoce delle discussioni, quando non si sapeva ancora il contenuto esatto del controprogetto, ha indicato Flavia Wasserfallen (PS/BE) a nome della commissione. Oggi il progetto governativo - completato dai due rami del Parlamento - propone una soluzione migliore. E ci sono buone chance che gli iniziativisti ritirino il loro testo, ha aggiunto.</p><p> </p><p>Dignità della persona</p><p>Durante i precedenti dibattiti in aula a far discutere è stato soprattutto il fatto di considerare tutte le persone dei potenziali donatori. Secondo diversi oratori, si rischia così di ledere la dignità della persona. Inoltre, benché il controprogetto preveda il coinvolgimento dei famigliari o persone di fiducia, la soluzione proposta metterebbe sotto un'enorme pressione i congiunti, già alle prese con una situazione emotivamente difficile, dovendo essi decidersi in tempi brevi se acconsentire o meno a un prelievo quando il congiunto si trova ancora tra la vita e la morte.</p><p>Vi sarebbe insomma il pericolo di estorcere un \"sì\" quando la volontà della persona cara non è nota - magari è pure contraria - o non è stata espressa in modo chiaro. Vi è poi il fatto che non tutta la popolazione ha i mezzi o la possibilità di informarsi sul questo questione, ossia è a conoscenza del fatto che può anche rifiutarsi di diventare donatore.</p><p>Inoltre, taluni parlamentari hanno rimproverato all'esecutivo di non aver tenuto conto dell'opinione espressa dalla Commissione nazionale d'etica in materia di medicina umana, favorevole invece a dichiarazioni obbligatorie da parte dei cittadini, contattati dalle autorità, in varie fasi della loro vita (per esempio al momento ottenere la patente di guida o di contrarre matrimonio, n.d.r) per conoscerne le intenzioni. Per tutti questi motivi, diversi oratori si sono detti scettici su questo cambio di paradigma, e chiesto di rimanere al sistema attuale che prevede una dichiarazione esplicita di consenso.</p><p> </p><p>Svizzera fanalino di coda</p><p>Per i favorevoli, invece, al consenso presunto in senso lato, con l'attuale modello non è stato possibile trovare un numero sufficiente di donatori, nonostante i sondaggi ci dicano che la maggioranza della popolazione sia fondamentalmente a favore della donazione.</p><p>La Svizzera è fanalino di coda in Europa in fatto di donazione di organi, un gesto altruistico che può salvare delle vite, ha affermato lunedì durante i dibattiti Marina Carobbio (PS/TI), stando alla quale nel 2020 sono morte 72 persone in attesa di un trapianto: alla fine del secondo semestre di quest'anno oltre 1400 persone erano invece in lista d'attesa. Laddove vige in consenso presunto in senso stretto vi è stato effettivamente un incremento dei donatori, ha sostenuto.</p><p>Con la soluzione dell'esecutivo, che in diversi hanno definito un compromesso più che accettabile, molte più persone saranno spinte a farsi avanti per esprimere la loro volontà - che verrà iscritta in un registro come avviene ora per i donatori, n.d.r. - sia per dire di \"no\" che per dichiararsi disponibili. Oltre a ciò, la soluzione governativa ha il pregio di coinvolgere i famigliari o le persone di fiducia le quali conoscono la volontà della persona che hanno perso o stanno per perdere.</p><p> </p><p>Nessun prelievo automatico</p><p>Tale elemento del controprogetto è stato evocato in aula anche dal ministro della sanità Alain Berset, secondo cui, col sistema del consenso presunto in senso lato, i famigliari, chiamati a decidere in un momento drammatico avranno almeno una base sulla quale interrogarsi e prendere una decisione.</p><p>Una decisione, ha puntualizzato Berset, che può anche essere negativa, visto che non vi è alcun obbligo di acconsentire ad un espianto. Qualora non fosse possibile contattare un parente, non si procederebbe ad alcun prelievo, ha sottolineato il consigliere federale. La volontà del defunto rimane sempre al centro delle preoccupazioni.</p>",
  "title": "Favorire la donazione di organi e salvare vite umane. Iniziativa popolare. Legge sui trapianti. Modifica"
}