{
  "id": 20200467,
  "updated": "2021-11-15T07:42:18Z",
  "formattedId": "20.467",
  "initialSituation": "<p>Occorre emanare le necessarie basi legali per istituire un Consiglio del clima incaricato di elaborare soluzioni per la protezione del clima e maggiore giustizia climatica in grado di suscitare un largo consenso. Questo organo deve contribuire a rendere il più in fretta possibile la Svizzera un Paese dal bilancio climatico positivo; resta in funzione fintanto che in Svizzera il bilancio climatico si confermi positivo per quattro anni.</p><p>Il Consiglio del clima si compone di 200 membri designati mediante sorteggio. Vi possono far parte le persone maggiori di 16 anni, i cittadini svizzeri e gli stranieri con domicilio permanente in Svizzera. Va elaborato un apposito sistema di estrazione a sorte che consenta di garantire una rappresentanza equilibrata per quanto riguarda sesso, classe d'età, livello formativo, dimensione della località di domicilio, retroterra migratorio e regione linguistica. È prevista una durata massima della carica di sei anni. In caso di rinuncia anticipata, per la sostituzione dei dimissionari si ricorre nuovamente al sorteggio.</p><p>Il Consiglio del clima sarà consigliato nei suoi lavori da specialisti del mondo scientifico e per i processi dibattimentali sarà garantita una moderazione professionale e indipendente. Come il Consiglio degli Stati e il Consiglio nazionale si riunirà in sessioni ordinarie per le quali saranno versate le relative indennità.</p><p>Il Consiglio del clima può prendere autonomamente proprie decisioni. Ha la competenza di adottare risoluzioni e può direttamente presentare all'attenzione del Parlamento mozioni e iniziative parlamentari che, analogamente agli interventi di commissioni e commissioni parlamentari, sono trattate in modo accelerato dal Consiglio federale e dal Parlamento. Ha inoltre facoltà, con decisione a maggioranza di due terzi, di sottoporre a Popolo e Cantoni una proposta di modifica costituzionale. Una tale proposta (\"iniziativa del Consiglio del clima\") è trattata dal Consiglio federale e dal Parlamento alla stregua di un'iniziativa popolare di cui è riuscita la raccolta delle firme e, se del caso, è integrata con un controprogetto diretto o indiretto; il Consiglio del Clima può però anche decidere di sottoporla senza raccomandazione di voto da parte del Parlamento direttamente al voto di Popolo e Cantoni. In entrambi i casi il Consiglio del clima assume come organo i diritti e i doveri che incombono ai comitati d'iniziativa.</p><p>Il Consiglio federale e le commissioni parlamentari possono inoltre richiedere al Consiglio del clima di pronunciarsi esplicitamente su questioni che rientrano nella sua sfera di competenza.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione delle istituzioni politiche del Consiglio nazionale del 15.10.2021</b></p><p>Con 19 voti contro 5 e 1 astensione, la Commissione si è opposta all'istituzione di un Consiglio del clima composto da 200 membri designati mediante sorteggio e volto a elaborare soluzioni per la protezione del clima e maggiore giustizia climatica (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200467\">20.467</a> \"Estendere la democrazia in risposta alla crisi climatica. Istituire un Consiglio del clima mediante sorteggio\"). La Commissione si chiede per quale motivo si dovrebbe creare un simile organo per questioni inerenti al clima, ma non per altre problematiche fondamentali quali quelle inerenti all'energia o alle assicurazioni sociali. Il Consiglio di cui si propone la creazione indebolirebbe la posizione del Parlamento che, al contrario di un organo i cui membri vengono sorteggiati, è composto da deputati eletti e legittimati su basi democratiche. In Svizzera, inoltre, gli strumenti della democrazia diretta offrono molteplici opportunità di partecipazione popolare. </p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Estendere la democrazia in risposta alla crisi climatica. Istituire un Consiglio del clima mediante sorteggio"
}