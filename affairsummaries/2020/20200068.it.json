{
  "id": 20200068,
  "updated": "2021-10-21T14:30:14Z",
  "description": "Messaggio concernente l’iniziativa popolare «Sì alla protezione dei fanciulli e degli adolescenti dalla pubblicità per il tabacco (Fan-ciulli e adolescenti senza pubblicità per il tabacco)»",
  "formattedId": "20.068",
  "initialSituation": "<p><b>Comunicato stampa del Consiglio federale del 26.08.2020</b></p><p><b>Il Consiglio federale respinge l'iniziativa \"Fanciulli e adolescenti senza pubblicità per il tabacco\"</b></p><p><b>Nella sua seduta del 26 agosto 2020, il Consiglio federale ha trasmesso al Parlamento il messaggio concernente l'iniziativa \"Sì alla protezione dei fanciulli e degli adolescenti dalla pubblicità per il tabacco (Fanciulli e adolescenti senza pubblicità per il tabacco)\". Il Consiglio federale s'impegna a proteggere maggiormente i giovani ed è favorevole a una limitazione della pubblicità per i prodotti del tabacco. Tuttavia ritiene preferibile introdurre queste misure nel quadro del disegno di legge sui prodotti del tabacco attualmente al vaglio del Parlamento e propone pertanto a quest'ultimo di raccomandare a Popolo e Cantoni il rigetto dell'iniziativa, senza opporle un controprogetto. </b></p><p>Il Consiglio federale condivide l'obiettivo dei promotori dell'iniziativa di proteggere la popolazione e in particolar modo i giovani contro gli effetti nocivi del tabagismo. Visto che il disegno di legge sui prodotti del tabacco (LPTab) è attualmente al vaglio del Parlamento, preferisce introdurre nuove restrizioni in questo quadro, impegnandosi in tal senso e giudicando superflua l'elaborazione di un controprogetto indiretto.</p><p>Presentata nel settembre del 2019, l'iniziativa chiede a Confederazione e Cantoni di promuovere la salute di fanciulli e adolescenti vietando ogni forma di pubblicità del tabacco che li raggiunge. Sono prese di mira anche la promozione di questi prodotti e la sponsorizzazione di eventi da parte dell'industria del tabacco, mentre rimarrebbe possibile la pubblicità rivolta unicamente agli adulti.<b> </b> </p><p>In occasione del dibattito parlamentare sul secondo disegno della LPTab, il Consiglio degli Stati ha deciso di garantire una migliore protezione dei giovani, proponendo di completare il diritto vigente con restrizioni pubblicitarie più estese di quelle vigenti. Queste misure permetterebbero alla Svizzera di soddisfare i requisiti minimi previsti dalla Convenzione quadro dell'Organizzazione mondale della sanità (OMS) per la lotta al tabagismo (FCTC), la cui ratifica è un obiettivo del Consiglio federale.</p>",
  "objectives": [
    {
      "number": 0,
      "resolutions": [

      ],
      "text": "Messaggio concernente l’iniziativa popolare «Sì alla protezione dei fanciulli e degli adolescenti dalla pubblicità per il tabacco (Fan-ciulli e adolescenti senza pubblicità per il tabacco)»"
    },
    {
      "number": 1,
      "resolutions": [
        {
          "council": 1,
          "date": "2021-03-17T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2021-09-20T00:00:00Z",
          "text": "Adesione"
        },
        {
          "council": 2,
          "date": "2021-10-01T00:00:00Z",
          "text": "Adozione nella votazione finale"
        },
        {
          "council": 1,
          "date": "2021-10-01T00:00:00Z",
          "text": "Adozione nella votazione finale"
        }
      ],
      "text": "Decreto federale concernente l’iniziativa popolare «Sì alla protezione dei fanciulli e degli adolescenti dalla pubblicità per il tabacco (Fanciulli e adolescenti senza pubblicità per il tabacco)»"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 17.03.2021</b></p><p><b>Giovani e tabacco, no a iniziativa per divieto pubblicità</b></p><p><b>Occorre proteggere i giovani dal fumo, ma l'iniziativa \"Fanciulli e adolescenti senza pubblicità per il tabacco\" si spinge troppo lontano. È questa in sintesi la posizione del Consiglio nazionale, che oggi ha bocciato con 96 voti a 84 e 7 astensioni il testo depositato nel 2019 da organizzazioni giovanili e per la tutela della salute. Il plenum ha seguito il Governo, preferendo intervenire nel disegno di legge attualmente al vaglio del Parlamento.</b></p><p>L'iniziativa - sottoscritta da 109'969 persone - è stata sostenuta da PS, Verdi e Verdi liberali, mentre Alleanza del Centro, PLR e UDC l'hanno respinta. Essa chiede di vietare ogni forma di pubblicità del tabacco che raggiunge bambini e giovani, sulla stampa, Internet, sui manifesti, nei cinema e nei punti vendita. Sarebbe vietata anche la sponsorizzazione di eventi e le sigarette elettroniche sarebbero regolamentate come quelle tradizionali. Rimarrebbe possibile la pubblicità rivolta unicamente agli adulti.</p><p>\"È un'iniziativa equivoca\", ha affermato Benjamin Roduit (Centro/VS). \"Meglio un compromesso che permetta di proteggere sia i giovani che la libertà degli adulti di fumare\", gli ha fatto eco il collega Lorenz Hess (Centro/BE), aggiungendo che il divieto dello sponsoring di festival metterebbe a repentaglio queste manifestazioni. Non solo, secondo Lorenzo Quadri (Lega/TI) sarebbe colpito il settore pubblicitario, ma anche la vendita al dettaglio e la libertà costituzionale di commercio.</p><p>\"L'iniziativa è troppo estrema, anche se riconosciamo il potenziale dannoso del fumo e il bisogno di intervenire\", ha sintetizzato Regine Sauter (PLR/ZH) a nome dei liberali radicali. \"L'industria che produce prodotti del tabacco deve anche poterli pubblicizzare, altrimenti andremmo incontro a una violazione della libertà economica.\" Secondo Olivier Feller (PLR/VD) \"è meglio lavorare in modo pragmatico e agire nella legge.\"</p><p>I democentristi hanno posto l'accento sul fatto che i prodotti del tabacco sono legali e sulle possibili conseguenze economiche. Secondo Andreas Glarner (UDC/AG) \"il divieto toccherebbe potenzialmente 11'500 posti di lavoro\". I promotori sono dei \"salutisti fondamentalisti\", ha poi sentenziato, chiedendosi se il prossimo passo non sarà un divieto di pubblicità per i suv, la carne, le patatine, la cioccolata. Per Piero Marchesi (UDC/TI) le disposizioni in vigore sono già restrittive ed è meglio puntare sulla prevenzione che non sui divieti.</p><p>\"Non si tratta di un divieto di fumare, ma di pubblicità\", ha puntualizzato Flavia Wasserfallen (PS/BE), facendo notare come ogni anno in Svizzera muoiano 9500 persone a causa delle malattie legate al fumo. \"Anche le sigarette elettroniche non sono certo pensate per smettere, ma per cominciare, grazie all'immagine cool trasmessa dalla pubblicità.\"</p><p>Più della metà dei fumatori (57%) ha iniziato quando era minorenne, ha aggiunto Yvonne Feri (PS/AG), precisando che se i bambini e i giovani non iniziano prima dei 18 anni, probabilmente non fumeranno mai in vita loro. \"Gli oppositori argomentano con la libera imprenditorialità e la mancanza di fondi per le manifestazioni, ma il fumo causa costi sociali per 4-5 miliardi di franchi all'anno, ossia molto di più.\"</p><p>Léonore Porchet (Verdi/VD) ha sottolineato come i produttori puntino proprio ai giovani, i consumatori del futuro\", mentre Michel Matter (PVL/GE) ha tracciato un parallelo tra i 10'000 morti in Svizzera per Covid, \"cifra enorme\", e le vittime ogni anno del tabacco, che sono altrettante. \"È troppo chiedere che questo paese protegga la gioventù?\", si è chiesto retoricamente.</p><p>Jon Pult (PS/GR) ha rilevato l'incongruenza di vietare la vendita di questi prodotti ai giovani, ma non la pubblicità a loro destinata. Voci controcorrente, la democentrista Verena Herzog e la liberale radicale Isabelle Moret (VD) hanno raccomandato al plenum di approvare l'iniziativa. Perché permettere la pubblicità di un prodotto che uccide la metà dei suoi utilizzatori?, ha chiesto la vodese.</p><p>Il consigliere federale Alain Berset ha riconosciuto la necessità di agire a livello di protezione dei giovani dal tabacco e ricordato l'alto numero di vittime e i costi sanitari elevatissimi. \"In questo contesto la Svizzera è in ritardo\", ha riconosciuto. Però l'iniziativa non nasce dal nulla: attualmente al vaglio del Parlamento c'è il disegno di legge sui prodotti del tabacco (LPTab), ha ricordato, aggiungendo che è preferibile introdurre nuove restrizioni in questo quadro, e raccomandando la bocciatura.</p><p>La LPTab dovrebbe consentire alla Svizzera di sottoscrivere una convenzione dell'Organizzazione mondiale della sanità (OMS). Essa prevede un divieto di consegna ai minorenni su scala nazionale. Uno dei punti più controversi è la pubblicità e la promozione delle sigarette, attualmente vietata solo in radio e alla televisione. I \"senatori\" hanno per ora deciso di estenderlo ai giornali e ai siti web visitati dai minori.</p><p>Il Nazionale ha invece optato per una formulazione meno restrittiva, con un divieto solo sui media destinati ai minori di 18 anni, ma non sugli altri. Inoltre, la pubblicità sarebbe in gran parte vietata nei cinema e negli spazi pubblici, così come sui manifesti visibili su suolo pubblico.</p><p> </p><p>Notizia ATS</p><p><b>Dibattito al Consiglio degli Stati, 20.09.2021</b></p><p>Il Consiglio degli Stati ha respinto per 27 voti a 12 l'iniziativa \"Fanciulli e adolescenti senza pubblicità per il tabacco\". Visto che anche il Nazionale ha fatto altrettanto - in marzo, con 96 voti a 84 e 7 astensioni -, l'iniziativa sarà sottoposta al popolo con raccomandazione di respingerla.</p>",
  "title": "Sì alla protezione dei fanciulli e degli adolescenti dalla pubblicità per il tabacco (Fanciulli e adolescenti senza pubblicità per il tabacco). Iniziativa popolare"
}