{
  "id": 20200323,
  "updated": "2023-04-13T07:40:02Z",
  "formattedId": "20.323",
  "initialSituation": "<p>La legislazione federale deve essere modificata in modo che le donne in congedo di maternità possano esercitare il loro mandato politico parlamentare (a tutti e tre i livelli della politica dello Stato) senza perdere l'indennità di maternità né la protezione della maternità. </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CIP-CS",
            "id": 24,
            "name": "Commissione delle istituzioni politiche CS"
          },
          "date": "2020-11-09T00:00:00Z",
          "text": "È dato seguito"
        },
        {
          "committee": {
            "abbreviation": "CIP-CN",
            "id": 11,
            "name": "Commissione delle istituzioni politiche CN"
          },
          "date": "2021-01-22T00:00:00Z",
          "text": "È dato seguito"
        }
      ],
      "text": null
    },
    {
      "number": 1,
      "resolutions": [

      ],
      "text": "Legge federale sulle indennità di perdita di guadagno (Legge sulle indennità di perdita di guadagno, LIPG) (Indennità di maternità per le parlamentari)"
    }
  ],
  "proceedings": "<p><b>Comunicato stampa della commissione delle istituzioni politiche del Consiglio degli Stati del 10.11.2020</b></p><p>Le mamme devono poter partecipare alle sedute parlamentari anche durante il congedo maternità, senza per questo perdere il diritto all'indennità di maternità. La Commissione delle istituzioni politiche del Consiglio degli Stati (CIP-S) approva tre iniziative corrispondenti presentate dai Cantoni di Zugo, Basilea Campagna e Lucerna. </p><p>Le iniziative dei Cantoni di Zugo, Basilea Campagna e Lucerna (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190311\">19.311</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200313\">20.313</a> e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200323\">20.323</a>) chiedono una modifica della legge sulle indennità di perdita di guadagno e della corrispondente ordinanza. La Commissione ha approvato le iniziative con 11 voti contro 1 e un'astensione. Secondo il diritto vigente in caso di maternità il diritto all'indennità si estingue il giorno in cui la madre riprende l'attività lucrativa, indipendentemente dal grado di occupazione. Anche il mandato parlamentare è considerato un'attività lucrativa. Ne consegue che una parlamentare perde il diritto all'indennità di maternità anche per la sua attività professionale principale se durante il congedo maternità partecipa - anche solo sporadicamente - alle sedute del Parlamento. La Commissione ritiene che le disposizioni di diritto sociale non debbano impedire alle deputate elette dal Popolo di esercitare il loro mandato di rappresentanti del Popolo. La situazione odierna è insoddisfacente non soltanto per le donne interessate ma anche per l'istituzione del Parlamento e per gli elettori.</p><p> </p><p><b>Comunicato stampa della commissione delle istituzioni politiche del Consiglio nazionale del 22.01.2021</b></p><p><b>Le mamme devono poter partecipare alle sedute del Parlamento durante il congedo maternità</b></p><p>Come la sua omologa del Consiglio degli Stati, la CIP-N è convinta che le donne che esercitano un mandato parlamentare e desiderano assumerlo anche durante il congedo maternità non debbano perdere di conseguenza il diritto all'indennità di maternità. La CIP-N ha dato seguito all'unanimità a tre iniziative presentate dai Cantoni di Zugo, Basilea Campagna e Lucerna (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190311\">19.311</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200313\">20.313</a> e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200323\">20.323</a>) che chiedono di modificare in questo senso la legge sulle indennità di perdita di guadagno e la relativa ordinanza.</p><p> </p><p><b>Comunicato stampa della commissione delle istituzioni politiche del Consiglio degli Stati del 31.03.2023</b></p><p>La CIP-S ha adottato, con 8 voti contro 2 e 2 astensioni, la modifica della legge sulle indennità di perdita di guadagno relativa alle indennità in caso di maternità. La modifica proposta è volta a favorire la conciliabilità tra mandato parlamentare e maternità. Il diritto vigente prevede che, in caso di maternità, il diritto alle indennità si estingua il giorno in cui è ripresa un'attività lucrativa, a prescindere dal grado di occupazione. Anche un mandato parlamentare è considerato un'attività lucrativa. Ne consegue che una parlamentare perde il diritto all'indennità di maternità anche per la sua attività professionale principale se durante il congedo maternità partecipa, anche solo sporadicamente, alle sedute del Parlamento.</p><p>La Commissione ritiene che la maternità non debba impedire a una donna eletta in Parlamento di esercitare il suo mandato politico. Propone pertanto di modificare la legge affinché una parlamentare non perda il diritto all'indennità di maternità per la sua attività professionale se, durante il congedo maternità, partecipa alle sedute di camere o commissioni parlamentari a livello federale, cantonale e comunale per le quali non sono previste supplenze.</p><p>Nella consultazione svolta dal 22 agosto al 25 novembre 2023, il progetto di legge è stato accolto con favore dalla maggioranza dei partecipanti. 22 Cantoni sostengono il progetto in linea di principio, quattro Cantoni vorrebbero completarlo. Tutti i partiti, tranne l'UDC, sostengono il progetto. Le associazioni economiche ritengono che la conciliabilità tra mandato parlamentare e maternità dovrebbe in linea di principio essere promossa; tuttavia, quattro associazioni su sei respingono il progetto. Secondo la stragrande maggioranza delle altre organizzazioni e cerchie interessate, è positivo che il problema sia stato riconosciuto e vi sia l'intenzione di trovare una soluzione per le donne in Parlamento.</p><p>Il progetto passa al Consiglio federale per parere e sarà in seguito probabilmente trattato dalla Camera nella sessione estiva.</p><p>Il <a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-773489785-8113\">rapporto</a> sui risultati della consultazione e il <a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-773489785-8115\">progetto</a> definitivo della Commissione sono stati pubblicati oggi.</p><p>Il progetto attua le iniziative dei Cantoni di Zugo, Basilea Campagna, Lucerna e Basilea Città (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190311\">19.311</a> / <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200313\">20.313</a> / <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200323\">20.323</a> / <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210311\">21.311</a>).</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Donne in politica in congedo di maternità"
}