{
  "id": 20200035,
  "updated": "2020-06-24T10:40:00Z",
  "description": "Messaggio del 22 aprile 2020 concernente il servizio d’appoggio dell’esercito a favore delle autorità civili nell’ambito dei provvedimenti per combattere la pandemia di COVID-19",
  "formattedId": "20.035",
  "initialSituation": "<p>Messaggio del 22 aprile 2020 concernente il servizio d'appoggio dell'esercito a favore delle autorità civili nell'ambito dei provvedimenti per combattere la pandemia di COVID-19 (FF 2020 3099)</p><p> </p><p><b>Comunicato stampa del Consiglio federale del 22.04.2020</b></p><p><b>Coronavirus: il Consiglio federale adotta il messaggio concernente il servizio d'appoggio dell'esercito </b></p><p><b>Nel mese di marzo il Consiglio federale ha deciso l'impiego dell'esercito in servizio d'appoggio a favore delle autorità civili. L'esercito fornisce appoggio alle autorità civili su loro richiesta. Il Parlamento deve ancora pronunciarsi sul servizio d'appoggio in corso. Nella sua seduta del 22 aprile 2020, il Consiglio federale ha approvato il disegno di un decreto federale e il relativo messaggio. È stato inoltre deciso che i militari riceveranno l'indennità completa per i giorni in servizio d'appoggio che superano la durata del servizio d'istruzione previsto per l'anno in corso. I giorni di servizio verranno computati fino a un massimo di due corsi di ripetizione.</b></p><p>Il 6 marzo 2020 il Consiglio federale ha deciso di impiegare l'esercito in servizio d'appoggio per gestire la crisi attuale legata al coronavirus. La misura prevedeva inizialmente un numero massimo di 800 militari, che in base all'evolversi della situazione è poi stato aumentato a 8000 militari con la decisione del 16 marzo 2020. Tale contingente può essere impiegato in appoggio alle autorità civili fino alla fine di giugno. Se l'impiego concerne più di 2000 militari o dura più di tre settimane, l'Assemblea federale deve approvarlo nella sessione successiva. Il Consiglio federale ha quindi adottato all'attenzione del Parlamento il disegno di un decreto federale e il relativo messaggio.</p><p> </p><p>Militari impiegati principalmente nelle strutture ospedaliere e ai confini</p><p>I militari forniscono appoggio in primo luogo alla sanità pubblica civile. Disponendo di un'istruzione militare riconosciuta dalla Croce Rossa, i soldati sanitari e d'ospedale sgravano il personale sanitario ad esempio nell'ambito delle cure di base, del monitoraggio dei pazienti, dell'esecuzione di test diagnostici e del trasporto di pazienti. Il personale sanitario può quindi concentrarsi maggiormente sulle patologie gravi. I militari di milizia aiutano inoltre la Farmacia dell'esercito nell'ambito degli acquisti di materiale medico e forniscono supporto al Laboratorio Spiez al fine di aumentarne la capacità di eseguire test.</p><p>Anche le autorità di sicurezza, in particolare l'Amministrazione federale delle dogane (AFD), beneficiano dell'appoggio dell'esercito. Militari professionisti della polizia militare nonché formazioni di milizia appropriate sostengono il Corpo delle guardie di confine nella sorveglianza dei valichi di confine e della frontiera verde nonché nello svolgimento di compiti di sicurezza nell'ambito della circolazione delle persone e della canalizzazione del traffico. La protezione delle ambasciate è stata inoltre assegnata ai militari per sgravare i corpi cantonali di polizia.</p><p>Tutti gli impieghi dell'esercito si effettuano sulla base di domande presentate dai Cantoni o da autorità federali. In questo contesto sono giunte domande da tutti i Cantoni e anche dal Principato del Liechtenstein.</p><p>Probabile finanziamento mediante il budget dell'esercito</p><p>Nel suo messaggio il Consiglio federale illustra le modalità di finanziamento dei costi supplementari generati dall'impiego. L'ammontare totale dei costi dipende dall'entità del servizio d'appoggio, ovvero soprattutto dal numero di militari chiamati in servizio e dalla durata del loro impiego. Al momento non può quindi essere calcolato in modo definitivo. I costi dell'impiego verranno in linea di principio assorbiti nei limiti del budget stanziato per il Dipartimento federale della difesa, della protezione della popolazione e dello sport (DDPS). Se tuttavia ciò non fosse possibile, il DDPS chiederà un credito aggiuntivo. Le spese supplementari per le indennità di perdita di guadagno saranno coperte dal pacchetto di misure del Dipartimento federale dell'interno (DFI).</p><p> </p><p>I militari in servizio d'appoggio riceveranno l'indennità completa</p><p>Il Consiglio federale ha inoltre deciso che la parte di salario dei lavoratori dipendenti o di reddito dei lavoratori indipendenti che non è compensata dall'indennità di perdita di guadagno (IPG) sarà assunta dalla Confederazione. Questa disposizione si applica ai giorni di servizio prestati dai militari in servizio d'appoggio che superano la durata del servizio d'istruzione previsto per l'anno in corso. Ciò vale retroattivamente dall'inizio del servizio d'appoggio, il 6 marzo 2020. L'onere finanziario supplementare massimo è stimato a circa 20 milioni di franchi. Tuttavia, i costi effettivi saranno probabilmente inferiori, poiché secondo la pianificazione attuale il limite massimo di 8000 militari per la chiamata in servizio della truppa fino alla fine di giugno fissato nel decreto del Consiglio federale del 16 marzo 2020, non sarà probabilmente raggiunto. Le risorse finanziarie necessarie possono essere assorbite nel quadro del budget attuale del DDPS.</p><p> </p><p>Giorni di servizio computati fino a un massimo di due corsi di ripetizione</p><p>Il Consiglio federale ha inoltre deciso che l'impiego in servizio d'appoggio vale come un corso di ripetizione ordinario. A coloro che prestano un numero di giorni di servizio che supera la durata di un normale corso di ripetizione verrà computato al massimo un secondo corso di ripetizione sul suo totale obbligatorio di giorni di servizio d'istruzione.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 22 aprile 2020 concernente il servizio d’appoggio dell’esercito a favore delle autorità civili nell’ambito dei provvedimenti per combattere la pandemia di COVID-19"
    },
    {
      "number": 1,
      "resolutions": [
        {
          "council": 2,
          "date": "2020-05-04T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2020-05-05T00:00:00Z",
          "text": "Adesione"
        }
      ],
      "text": "Decreto federale sul servizio d’appoggio dell’esercito a favore delle autorità civili nell’ambito dei provvedimenti per combattere la pandemia di COVID-19"
    }
  ],
  "proceedings": "<p><b>Comunicato stampa della commissione della della politica di sicurezza del Consiglio nazionale del 01.05.2020</b></p><p>La Commissione della politica di sicurezza del Consiglio nazionale (CPS-N) si pronuncia a favore dell'approvazione del servizio d'appoggio dell'esercito con 21 voti contro 0 e 3 astensioni. La Commissione loda l'avveduto lavoro del Consiglio federale nonché degli altri responsabili durante la crisi attuale e ringrazia i militari per il loro impiego straordinario.</p><p>Nella seduta preparatoria per la sessione straordinaria, la Commissione ha discusso l'oggetto Servizio d'appoggio dell'esercito a favore delle autorità civili nell'ambito dei provvedimenti per combattere la pandemia di COVID-19 (20.035) e ne raccomanda chiaramente l'accettazione alla propria Camera. Ha inoltre avuto colloqui approfonditi con la consigliera federale Amherd, con il capo dell'esercito Süssli e con rappresentanti del DDPS, del DEFR e dell'UFSP in merito all'andamento della missione fino ad oggi. La CPS-N ha apprezzato espressamente l'elevata prontezza operativa dei militari chiamati e li ha ringraziati per il loro sostegno alle autorità civili nella lotta contro il nuovo coronavirus.</p><p>La CPS-N sottolinea l'importante ruolo dell'esercito per quanto concerne l'assistenza in particolare alle strutture ospedaliere civili, lo sgravio del corpo di polizia cantonale nonché il sostegno all'Amministrazione federale delle dogane e prende atto con soddisfazione che l'impiego si è svolto correttamente. Essa sostiene la decisione del Consiglio federale secondo la quale dopo le prime tre settimane alle persone che prestano servizio viene corrisposta una compensazione integrale e vengono computati sino a un massimo di due corsi di ripetizione. La Commissione accoglie inoltre con favore l'analisi dell'impiego dell'esercito annunciata dal DDPS, volta a trarre gli insegnamenti necessari per il futuro.</p><p>Tutte le proposte di modifica presentate sono state respinte:</p><p>- la Commissione ha respinto, con 17 voti contro 8, la proposta di far computare tutta la durata del servizio d'appoggio al totale obbligatorio di giorni di servizio d'istruzione dei militari chiamati. La maggioranza della Commissione ritiene che la soluzione proposta dal Consiglio federale, ossia la possibilità di computare fino a due corsi di ripetizione, sia un buon compromesso;</p><p>- con 20 voti contro 5, la CPS-N ha parimenti respinto la proposta di limitare il computo dei giorni al massimo a un corso di ripetizione;</p><p>- con 14 voti contro 8 e 2 astensioni la Commissione ha inoltre respinto la proposta di autorizzare l'impiego di truppe soltanto se nei Cantoni interessati o nei Cantoni limitrofi vi è penuria di personale sanitario che presta lavoro ridotto e se non è disponibile all'impiego personale che presta servizio civile. La maggioranza della Commissione fa osservare che l'esercito è già attivo oggi in modo sussidiario e solo su richiesta dei Cantoni;</p><p>-la quarta proposta, respinta con 16 voti contro 8, chiede che l'impiego dell'esercito per il sostegno e il controllo dei confini nazionali sia proseguito al più tardi fino all'8 maggio 2020. La maggioranza della Commissione è contraria poiché teme che altrimenti le disposizioni inerenti alle frontiere adottate dal Consiglio federale non possano essere attuate.</p><p><b> </b></p><p><b>Informazioni</b></p><p>P.-Y. Breuleux, segretario della commissione, </p><p>058 322 92 43</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Servizio d'appoggio dell'esercito a favore delle autorità civili nell'ambito dei provvedimenti per combattere la pandemia di Covid-19"
}