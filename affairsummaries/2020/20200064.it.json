{
  "id": 20200064,
  "updated": "2021-10-21T14:30:14Z",
  "description": "Messaggio del 26 agoso 2020 concernente il recepimento e la trasposizione del regolamento (UE) 2019/1896 relativo alla guardia di frontiera e costiera europea e che abroga i regolamenti (UE) n. 1052/2013 e (UE) 2016/1624 (sviluppo dell’aquis di Schengen) nonché una modifica della legge sull’asilo",
  "formattedId": "20.064",
  "initialSituation": "<p><b>Comunicato stampa del Consiglio federale del 26.08.2020</b></p><p><b>Il Consiglio federale licenzia il messaggio concernente la guardia di frontiera e costiera europea ampliata </b></p><p><b>Nella sua seduta del 26 agosto 2020, il Consiglio federale ha licenziato il messaggio concernente il recepimento e la trasposizione del rivisto regolamento UE relativo alla guardia di frontiera e costiera europea. Il mandato dell'Agenzia europea della guardia di frontiera e costiera (Frontex) viene così rafforzato, al fine di proteggere più efficacemente le frontiere esterne Schengen in collaborazione con le autorità nazionali. La protezione dei confini svizzeri rimane in tal modo garantita. </b></p><p>Per la sicurezza di tutta Europa e anche della Svizzera è fondamentale che il sistema Schengen/Dublino funzioni. A tal fine è necessaria una protezione efficace alle frontiere esterne dello spazio Schengen. Con l'istituzione della guardia di frontiera e costiera europea nel 2016 sono state previste nuove misure di protezione delle frontiere esterne Schengen, al fine di rafforzare la sicurezza all'interno dell'Europa. Tuttavia, dato che gli Stati Schengen mettevano a disposizione il personale e l'equipaggiamento su base volontaria, si sono verificate alcune difficoltà che hanno compromesso l'efficacia delle operazioni. L'obiettivo principale della revisione del regolamento UE è in particolare colmare tali lacune e fornire a Frontex personale e mezzi sufficienti per svolgere più efficacemente i suoi compiti nel quadro della gestione delle frontiere e dei rimpatri. Inoltre viene rafforzato il mandato per sostenere gli Stati Schengen nell'ambito dei rimpatri e della cooperazione con i Paesi terzi. I singoli Stati Schengen rimangono i principali responsabili della protezione delle proprie frontiere esterne, ma ricevono assistenza da parte di Frontex. Ciò vale anche nell'ambito dei rimpatri, nel quale le decisioni sui rimpatri e sulla carcerazione amministrativa sono di esclusiva competenza dei singoli Stati. </p><p>L'ampliamento di Frontex mira allo stesso tempo a migliorare ulteriormente la lotta contro la criminalità transfrontaliera e la migrazione illegale alle frontiere esterne, e di ciò beneficerà anche la Svizzera. Nel contempo, le persone bisognose di protezione possono essere identificate più efficacemente grazie a una migliore gestione delle frontiere. </p><p> </p><p>Ulteriore sviluppo della politica svizzera in materia di migrazione</p><p>L'ampliamento di Frontex rappresenta un elemento importante dell'ulteriore sviluppo della politica svizzera in materia di migrazione. Da tempo la Svizzera si impegna a favore di una riforma sostenibile del sistema di Dublino e di una ripartizione equa della responsabilità per i richiedenti l'asilo; essa sostiene inoltre gli Stati Schengen che sono soggetti a un'elevata pressione migratoria alle frontiere esterne. Il regolamento prevede anche il rafforzamento della tutela dei diritti fondamentali da di Frontex a favore dei migranti.</p><p> </p><p>Partecipazione della Svizzera agli interventi di Frontex</p><p>Per garantire il personale necessario, tra il 2021 e il 2027 Frontex costituirà un corpo permanente comprendente fino a 10 000 membri al massimo. Nel quadro dei negoziati sulla revisione del regolamento, la Svizzera si è impegnata con successo affinché le dimensioni del corpo permanente vengano sottoposte a verifica nel 2023. Il corpo permanente sarà composto da personale operativo di Frontex e degli Stati Schengen per interventi di breve durata o a lungo termine. </p><p>Già oggi la Svizzera partecipa agli interventi di Frontex, gestendo a tal fine una riserva di esperti nazionali. Entro il 2027 la Svizzera dovrà presumibilmente svolgere a favore di Frontex al massimo 16 interventi della durata di due anni e fino a 59 di quattro mesi ciascuno. Pertanto, essa dovrebbe mettere a disposizione al massimo 39 esperti all'anno. La maggior parte di tali interventi viene svolta dall'Amministrazione federale delle dogane (AFD), dalla Segreteria di Stato della migrazione e dai Cantoni. Nel quadro dell'ulteriore sviluppo e della digitalizzazione dell'AFD, attualmente in corso sulla base del programma di trasformazione DaziT, grazie all'incremento dell'efficienza ai confini svizzeri si crea la flessibilità necessaria dal punto di vista del personale per l'esecuzione di questi interventi.</p><p> </p><p>Assistenza nell'ambito dei rimpatri</p><p>In futuro Frontex potrà assistere gli Stati Schengen per quanto riguarda tutti gli aspetti correlati ai rimpatri di cittadini il cui soggiorno è irregolare. Il nuovo mandato comprende, ad esempio, l'assistenza nell'ambito del rimpatrio volontario o l'acquisizione dei documenti di viaggio.</p><p> </p><p>Bilancio più elevato, chiave di ripartizione dei costi invariata</p><p>La Svizzera continua a contribuire proporzionalmente al bilancio di Frontex sulla base dell'attuale chiave di ripartizione dei costi. Dato che l'UE intende incrementare il bilancio di Frontex, aumenteranno anche i contributi proporzionali della Svizzera all'Agenzia. Stando ai calcoli attuali, tali contributi subiranno una crescita graduale fino ad attestarsi nel 2024 tra i 36 e i 68 milioni di franchi svizzeri. Al momento non è possibile quantificare in modo esatto tali contributi, dato che il quadro finanziario pluriennale dell'UE per gli anni 2021-2027 non è ancora stato negoziato in maniera definitiva e che i risultati della verifica nel 2023 potrebbero avere delle ripercussioni sul bilancio. </p>",
  "objectives": [
    {
      "number": 0,
      "resolutions": [

      ],
      "text": "Messaggio del 26 agoso 2020 concernente il recepimento e la trasposizione del regolamento (UE) 2019/1896 relativo alla guardia di frontiera e costiera europea e che abroga i regolamenti (UE) n. 1052/2013 e (UE) 2016/1624 (sviluppo dell’aquis di Schengen) nonché una modifica della legge sull’asilo"
    },
    {
      "number": 0,
      "resolutions": [

      ],
      "text": "Scambio di note del 13 dicembre 2019 tra la Svizzera e l’Unione europea concernente il recepimento del regolamento (UE) 2019/1896 relativo alla guardia di frontiera e costiera europea e che abroga i regolamenti (UE) n. 1052/2013 e (UE) 2016/1624 (Sviluppo dell’acquis di Schengen)"
    },
    {
      "number": 1,
      "resolutions": [
        {
          "council": 2,
          "date": "2021-06-09T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2021-09-22T00:00:00Z",
          "text": "Adesione"
        },
        {
          "council": 2,
          "date": "2021-10-01T00:00:00Z",
          "text": "Adozione nella votazione finale"
        },
        {
          "council": 1,
          "date": "2021-10-01T00:00:00Z",
          "text": "Adozione nella votazione finale"
        }
      ],
      "text": "Legge sull’asilo (LAsi)"
    },
    {
      "number": 2,
      "resolutions": [
        {
          "council": 2,
          "date": "2021-06-09T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2021-09-22T00:00:00Z",
          "text": "Adesione"
        },
        {
          "council": 2,
          "date": "2021-10-01T00:00:00Z",
          "text": "Adozione nella votazione finale"
        },
        {
          "council": 1,
          "date": "2021-10-01T00:00:00Z",
          "text": "Adozione nella votazione finale"
        }
      ],
      "text": "Decreto federale che approva e traspone nel diritto svizzero lo scambio di note tra la Svizzera e l’UE concernente il recepimento del regolamento (UE) 2019/1896 relativo alla guardia di frontiera e costiera europea e che abroga i regolamenti (UE) n. 1052/2013 e (UE) 2016/1624 (Sviluppo dell’acquis di Schengen)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 09.06.2021</b></p><p><b>Rafforzare confini esterni, ma sui profughi decida il governo</b></p><p><b>Sì al rafforzamento del mandato dell'Agenzia europea della guardia di frontiera e costiera (Frontex) per proteggere più efficacemente le frontiere esterne Schengen. Lo ha deciso oggi il Consiglio degli Stati approvando per 30 voti a 14 (campo rosso-verde) un progetto in tal senso del Consiglio federale. Il dossier va al Nazionale.</b></p><p>La commissione preparatoria avrebbe voluto tenere conto nel progetto di trasposizione nel diritto svizzero del rivisto regolamento Ue, della tradizione umanitaria elvetica, facendo in modo che la Svizzera ammettesse fino a 2800 rifugiati nel quadro del programma di reinsediamento.</p><p>In particolare, si pensava a persone particolarmente vulnerabili (famiglie con bambini e giovani). Questo aumento del contingente - rispetto ai 1900 profughi in due anni stabilito dal Consiglio federale, n.d.r - avrebbe dovuto essere eseguito a tappe, d'intesa con i Cantoni.</p><p>Ma il plenum, anche se per un solo voto di scarto (22 voti a 21), ha deciso negativamente come chiedeva il Consiglio federale per bocca del ministro delle finanze Ueli Maurer. A suo avviso, si deve tener conto dei Cantoni, non consultati su questo punto, nonché della situazione finanziaria attuale.</p><p>Una minoranza di sinistra, sostenuta anche dal PLR vodese Olivier Français, avrebbe voluto andare oltre la commissione, fissando il contingente a 4 mila persone da accogliere a tappe entro il 2023.</p><p> </p><p>La fortezza Europa, Ue come Trump</p><p>La proposta delle commissione non è caduta dal cielo, ma è stata formulata dopo la visita di una delegazione a un campo di accoglienza alla frontiera greco-turca che, come affermato in aula da Français, \"ha lasciato delle tracce\" a causa della difficile situazione sul posto, specie per i molti bambini costretti a vivere in spazi angusti. Insomma, la Svizzera, tenuto conto della sua ricchezza e della sua tradizione, potrebbe fare di più quale compensazione per il rafforzamento delle frontiere esterne dell'Ue.</p><p>Diversi oratori hanno fatto un parallelo tra la politica europea, sempre più dura, in materia di migrazione e la politica dell'era Trump, fatta di muri eretti a protezione dei confini, che non fa distinzione tra migranti economici e persone bisognose di protezione. A tale riguardo, una minoranza rosso/verde - particolarmente critica nei confronti dell'attuale politica europea in materia di rifugiati - aveva chiesto la non entrata nel merito sul progetto governativo, venendo tuttavia sconfessata (33 voti a 10).</p><p>Alcuni \"senatori\", favorevoli alla soluzione della commissione poi però bocciata al voto, hanno fatto notare ai sostenitori di una maggiore generosità, che un aumento del contingente richiederà mezzi finanziari supplementari per i Cantoni, visto che certe categorie di persone sono difficilmente integrabili. Oltre a ciò, bisogna tenere conto anche dei sentimenti della popolazione. Insomma, bisogna essere realisti, ha affermato Charles Julliard (Centro/JU). Al voto, la proposta \"massimalista\" è stata respinta per 28 voti a 16.</p><p> </p><p>L'obiettivo della revisione</p><p>La revisione del regolamento Ue si propone, in particolare, di colmare le lacune esistenti e fornire a Frontex personale e mezzi sufficienti per svolgere più efficacemente i suoi compiti nel quadro della gestione delle frontiere e dei rimpatri.</p><p>Inoltre, viene rafforzato il mandato per sostenere gli Stati Schengen nell'ambito dei rimpatri e della cooperazione con i Paesi terzi. L'ampliamento di Frontex mira allo stesso tempo a migliorare ulteriormente la lotta contro la criminalità transfrontaliera e la migrazione illegale alle frontiere esterne, secondo il messaggio del Consiglio federale.</p><p>Per garantire il personale necessario, tra il 2021 e il 2027 Frontex dovrebbe costituire un corpo permanente comprendente fino a 10 mila membri al massimo. Già oggi la Svizzera partecipa agli interventi di Frontex con i propri esperti. Entro il 2027 dovrà presumibilmente svolgere al massimo 16 interventi della durata di due anni e fino a 59 di quattro mesi ciascuno. Pertanto, Berna dovrebbe mettere a disposizione al massimo 39 esperti all'anno.</p><p> </p><p>Non indebolire i confini nazionali</p><p>A tale riguardo, il Consiglio degli Stati ha voluto garantire un numero sufficiente di guardie di confine in Svizzera; per questo la messa a disposizione di Frontex di personale elvetico non dovrà andare a scapito dei confini nazionali.</p><p>Il plenum ha poi deciso, come raccomandato dalla commissione preparatoria, che gli interventi nell'ambito di Frontex siano sottoposti a un regime di approvazione analogo a quello previsto per gli impegni militari.</p><p>Questa aggiunta dovrebbe permettere di stabilire una chiara base legale concernente la ripartizione delle competenze tra il Consiglio federale e il Parlamento in merito all'intervento degli specialisti di Frontex in Svizzera.</p><p> </p><p>I costi</p><p>La Confederazione, a detta del messaggio governativo, continua a contribuire proporzionalmente al bilancio di Frontex. Stando ai calcoli più recenti (estate 2020), tali contributi subiranno una crescita graduale fino ad attestarsi nel 2024 tra i 36 e i 68 milioni di franchi.</p><p> </p><p>Notizia ATS</p><p><b>Dibattito al Consiglio nazionale, 22.09.2021</b></p><p><b>\"Sì\" a rafforzamento mandato Frontex</b></p><p><b>Sì al rafforzamento del mandato dell'Agenzia europea della guardia di frontiera e costiera (Frontex) per proteggere più efficacemente le frontiere esterne Schengen. Dopo gli Stati in giugno, oggi anche il Consiglio nazionale ha approvato - con 108 voti a 75 - un progetto in tal senso del Consiglio federale.</b></p><p>La revisione del regolamento Ue si propone, in particolare, di colmare le lacune esistenti e fornire a Frontex personale e mezzi sufficienti per svolgere più efficacemente i suoi compiti nel quadro della gestione delle frontiere e dei rimpatri.</p><p>Inoltre, viene rafforzato il mandato per sostenere gli Stati Schengen nell'ambito dei rimpatri e della cooperazione con i Paesi terzi. L'ampliamento di Frontex mira allo stesso tempo a migliorare ulteriormente la lotta contro la criminalità transfrontaliera e la migrazione illegale alle frontiere esterne, secondo il messaggio del Consiglio federale.</p><p>Per garantire il personale necessario, tra il 2021 e il 2027 Frontex dovrebbe costituire un corpo permanente comprendente fino a 10 mila membri al massimo. Già oggi la Svizzera partecipa agli interventi di Frontex con i propri esperti. Entro il 2027 dovrà presumibilmente svolgere al massimo 16 interventi della durata di due anni e fino a 59 di quattro mesi ciascuno. Pertanto, Berna dovrebbe mettere a disposizione al massimo 39 esperti all'anno.</p><p>La Confederazione, a detta del messaggio governativo, continuerà a contribuire proporzionalmente al bilancio di Frontex. Stando ai calcoli più recenti (estate 2020), tali contributi subiranno una crescita graduale fino ad attestarsi nel 2024 tra i 36 e i 68 milioni di franchi.</p><p>Da notare che durante le discussioni una minoranza rosso-verde, appoggiata anche dai Verdi liberali, avrebbe voluto che la Svizzera ammettesse fino a 4000 rifugiati nel quadro del programma di reinsediamento. \"Un'alleanza di città, tra cui Zurigo, Basilea, San Gallo e Delémont, è d'accordo di ospitarli\", ha detto Priska Seiler Graf (PS/ZH).</p><p>\"Una tale misura non ha spazio in questo progetto che tratta di politica di sicurezza, non di asilo\", ha replicato Alois Gmür (Centro/SZ) a nome della nome della commissione. \"Un aumento della quota di rifugiati andrebbe prima discusso con i cantoni\", ha aggiunto Maja Riniker (PLR/AG). Al voto la proposta è stata bocciata con 106 voti a 86.</p>",
  "title": "Recepimento e la trasposizione del regolamento (UE) 2019/1896 relativo alla guardia di frontiera e costiera europea e che abroga i regolamenti (UE) n. 1052/2013 e (UE) 2016/1624 (sviluppo dell’aquis di Schengen) nonché una modifica della legge sull’asilo"
}