{
  "id": 20200308,
  "updated": "2021-06-30T09:12:20Z",
  "formattedId": "20.308",
  "initialSituation": "<p>Il Gran Consiglio della Repubblica e Cantone di Ginevra,</p><p>visto l'articolo 160 capoverso 1 della Costituzione federale del 18 aprile 1999 ;</p><p>visto l'articolo 115 della legge federale del 13 dicembre 2002 sull'Assemblea federale;</p><p>visto l'articolo 156 della legge del 13 dicembre 1985 concernente il regolamento del Gran Consiglio della Repubblica e Cantone di Ginevra,</p><p>e</p><p>visti gli articoli 14, 41 capoverso 1 lettera c, 42, 43a capoverso 1, 44 capoverso 1 e 46 capoverso 2 della Costituzione federale del 18 aprile 1999;</p><p>vista la legge federale del 4 ottobre 2002 sugli aiuti finanziari per la custodia di bambini complementare alla famiglia;</p><p>vista l'ordinanza del 9 dicembre 2002 sugli aiuti finanziari per la custodia di bambini complementare alla famiglia;</p><p>vista l'ordinanza del DFI del 22 dicembre 2016 sull'ordine di priorità nell'ambito degli aiuti finanziari per la custodia di bambini complementare alla famiglia;</p><p>visti gli articoli 22, 200-204 e 205 capoverso 1 della Costituzione della Repubblica e Cantone di Ginevra del 14 ottobre 2012,</p><p>considerate:</p><p>- le reali difficoltà, o persino l'impossibilità, ogni anno per migliaia di famiglie in Svizzera di trovare un posto d'accoglienza extrafamiliare per i loro figli;</p><p>- la grave mancanza di posti d'accoglienza, che va considerata come la principale causa delle difficoltà incontrate dalle famiglie svizzere;</p><p>- la decisione del Consiglio federale di non prolungare il suo programma d'impulso del 1° febbraio 2003 per la creazione di posti d'accoglienza extrafamiliare per bambini;</p><p>- la rinuncia, con il pretesto della sussidiarietà, all'attuale finanziamento dei posti d'accoglienza, che va completamente a carico dei Comuni e dei Cantoni;</p><p>- la necessità di una politica familiare forte, finanziata dai Comuni, dai Cantoni e dalla Confederazione,</p><p>invita l'Assemblea federale a:</p><p>- sancire nella Costituzione federale la promozione della custodia di bambini in età prescolastica presso i Comuni e Cantoni svizzeri, come pure la partecipazione senza limiti temporali della Confederazione al finanziamento dei posti d'accoglienza extrafamilare per i bambini;</p><p>- prolungare il programma d'impulso proposto dalla Commissione della scienza, dell'educazione e della cultura del Consiglio nazionale fino all'iscrizione di questo principio nella Costituzione federale.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2021-06-15T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 15.06.2021</b></p><p>Il Consiglio degli Stati ha bocciato una iniziativa cantonale di Ginevra che chiede di sancire nella Costituzione federale la promozione di posti di custodia per bambini in età prescolastica a livello comunale e cantonale, come pure la partecipazione di durata illimitata della Confederazione al finanziamento di posti di custodia extrafamiliare di bambini. Per gli Stati non è necessario modificare la Costituzione per raggiungere tali obiettivi. </p><p> </p><p><b>Informazioni</b></p><p>Marcello Fontana, segretario della commissione, </p><p>058 322 97 35,</p><p><a  href=\"mailto:wbk.csec@parl.admin.ch\">wbk.csec@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csec\">Commissione della scienza, dell'educazione e della cultura (CSEC)</a></p>",
  "title": "Per una vera politica federale in materia di custodia extrafamiliare di bambini"
}