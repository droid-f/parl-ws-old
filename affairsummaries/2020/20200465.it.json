{
  "id": 20200465,
  "updated": "2022-12-06T13:05:10Z",
  "formattedId": "20.465",
  "initialSituation": "<p>L'Assemblea federale è incaricata di emanare le basi legali necessarie per consentire di disporre la custodia di sicurezza per le persone che in privato o in pubblico incitano, istruiscono o incoraggiano attività terroristiche o violenza di altro tipo, in Svizzera o all'estero, oppure annunciano, finanziano, favoriscono o esortano a sostenere tali attività. La medesima misura si applica alle persone che sostengono o appartengono ad organizzazioni che perseguono o esercitano attività terroristiche o violenza di altro tipo. Questa misura può essere disposta esclusivamente dal giudice dei provvedimenti coercitivi. </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CPS-CN",
            "id": 8,
            "name": "Commissione della politica di sicurezza CN"
          },
          "date": "2021-10-11T00:00:00Z",
          "text": "È dato seguito"
        },
        {
          "committee": {
            "abbreviation": "CAG-CS",
            "id": 25,
            "name": "Commissione degli affari giuridici CS"
          },
          "date": "2022-03-29T00:00:00Z",
          "text": "Nessuna adesione"
        },
        {
          "committee": {
            "abbreviation": "CPS-CN",
            "id": 8,
            "name": "Commissione della politica di sicurezza CN"
          },
          "date": "2022-10-11T00:00:00Z",
          "text": "È dato seguito"
        },
        {
          "council": 1,
          "date": "2022-12-06T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p><b>Comunicato stampa della commissione della politica di sicurezza del Consiglio nazionale del 11.10.2022</b></p><p><b>La Commissione della politica di sicurezza del Consiglio nazionale (CPS-N) vuole che venga istituita una base legale che consenta di disporre la custodia di sicurezza per le persone che costituiscono una minaccia per lo Stato. Con 13 voti contro 10 e 1 astensione, propone alla propria Camera di dare seguito all'iniziativa parlamentare Tuena</b> <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200465\">20.465</a><b>.</b></p><p>La maggioranza della CPS-N è convinta che l'introduzione di una custodia di sicurezza per le persone che costituiscono una minaccia per lo Stato possa colmare una lacuna che si riscontra negli strumenti impiegati per lottare contro il terrorismo. Una tale misura avrebbe ad esempio permesso di evitare l'attacco terroristico verificatosi a Morges il 12 settembre 2020. La maggioranza rileva inoltre che in passato i Cantoni avevano già perorato l'adozione di una tale misura coercitiva. È d'altronde consapevole che non è facile concepire una custodia di sicurezza per le persone che costituiscono una minaccia per lo Stato in modo tale che essa risulti proporzionata e rispettosa dei diritti umani. Questo esame più approfondito verrà svolto nella seconda fase di questa iniziativa parlamentare.</p><p>Secondo la minoranza della Commissione, l'introduzione di questa misura coercitiva violerebbe in particolare la Convenzione europea dei diritti dell'uomo, come già attestato da alcuni pareri giuridici in materia. Il Consiglio nazionale si è quindi già espresso contro un tale inasprimento della legge in occasione dei dibattiti relativi alla legge federale sulle misure di polizia per la lotta al terrorismo (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190032\">19.032</a> progetto MPT). Pertanto, per la minoranza non vi sono solo ragioni sostanziali ma anche procedurali per non dare seguito all'iniziativa parlamentare.</p><p>La CPS-N si era già espressa un anno fa a favore dell'iniziativa parlamentare. Tuttavia, alla fine di marzo 2022 la Commissione degli affari giuridici del Consiglio degli Stati non vi aveva dato seguito. Di conseguenza, il prossimo passo del Consiglio nazionale consisterà nel pronunciarsi su questa iniziativa parlamentare, presumibilmente durante la sessione invernale.</p><p> </p><p><b>Informazioni</b></p><p>P.-Y. Breuleux, segretario della commissione, </p><p>058 322 92 43</p><p><a  href=\"mailto:sik.cps@parl.admin.ch\">sik.cps@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cps\">Commissione della politica di sicurezza (CPS)</a></p>",
  "title": "Custodia di sicurezza per le persone che costituiscono una minaccia per lo Stato"
}