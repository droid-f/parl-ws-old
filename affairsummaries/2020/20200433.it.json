{
  "id": 20200433,
  "updated": "2020-07-01T11:35:49Z",
  "formattedId": "20.433",
  "initialSituation": "<p>Fondandosi sull'articolo 160 capoverso 1 della Costituzione federale e sull'articolo 107 della legge sul Parlamento, la Commissione dell'ambiente, della pianificazione del territorio e dell'energia del Consiglio nazionale presenta la seguente iniziativa parlamentare:</p><p>La legge sulla protezione dell'ambiente è modificata come segue:</p><p>Art. 10h</p><p>1 La Confederazione e, nel quadro delle loro competenze, i Cantoni provvedono a preservare le risorse naturali. Essi si adoperano per migliorare durevolmente l'impiego efficiente di tali risorse, in particolare al fine di ridurre in maniera significativa l'impatto ambientale. A tal proposito, la Confederazione esamina le possibilità di tenere conto dell'inquinamento ambientale provocato all'estero.</p><p>2 La Confederazione gestisce una piattaforma dedicata alla promozione dell'economia circolare svizzera. Al riguardo collabora con i Cantoni e con organizzazioni nazionali e internazionali dell'economia, della scienza e della società. </p><p>3 Il Consiglio federale riferisce periodicamente all'Assemblea federale sull'ulteriore necessità d'intervento in materia di consumo di risorse naturali, sottoponendole proposte relative agli obiettivi quantitativi concernenti le risorse.</p><p>Art. 30a lett. d ed e</p><p>Il Consiglio federale può:</p><p>...</p><p>d. obbligare i fabbricanti e i commercianti a utilizzare imballaggi prodotti con materiali circolari;</p><p>e. introdurre incentivi per evitare l'uso di imballaggi superflui.</p><p>Art. 30d</p><p>1 I rifiuti devono essere sottoposti al riciclaggio dei materiali se tecnicamente possibile e sopportabile sotto il profilo economico e se in tal modo il carico per l'ambiente risulta inferiore a quello derivante da un altro tipo di smaltimento o dalla produzione di nuovi prodotti.</p><p>2 Devono essere riciclati in particolare:</p><p>a. i metalli riciclabili contenuti nei residui del trattamento dei rifiuti, delle acque reflue e dell'aria di scarico; </p><p>b. le frazioni riciclabili contenute nei materiali di scavo e di sgombero non inquinati destinati alla discarica definitiva;</p><p>c. il fosforo contenuto nei fanghi di depurazione nonché le farine animali e ossee e i resti alimentari.</p><p>3 Se non sussiste alcun obbligo di riciclaggio dei materiali, le parti combustibili dei rifiuti devono essere sottoposte a recupero energetico, se tecnicamente possibile e sopportabile sotto il profilo economico e se in tal modo il carico per l'ambiente risulta inferiore a quello derivante da un altro tipo di smaltimento.</p><p>4 Per gli imballaggi che devono essere riciclati secondo il capoverso 1, il Consiglio federale può prescrivere obblighi di raccolta, se ciò è necessario per garantirne il riciclaggio.</p><p>Art. 41a cpv. 2</p><p>1 ...</p><p>2 D'intesa con i settori, le imprese o le organizzazioni interessati, possono convenire semplificazioni fissando obiettivi e scadenze.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAPTE-CN",
            "id": 7,
            "name": "Commissione dell'ambiente, della pianificazione del territorio e dell'energia CN"
          },
          "date": "2020-05-18T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CAPTE-CS",
            "id": 20,
            "name": "Commissione dell'ambiente, della pianificazione del territorio e dell'energia CS"
          },
          "date": "2020-06-22T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [

      ],
      "text": "Legge federale ..."
    }
  ],
  "proceedings": "<p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 20.05.2020</b></p><p>La Commissione dell'ambiente, della pianificazione del territorio e dell'energia del Consiglio nazionale ha deciso con 18 voti contro 6 di presentare un'iniziativa di commissione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200433\">20.433</a>) con l'obiettivo di impostare il consumo in modo più ecologico, chiudendo i cicli dei materiali e riducendo in tal modo significativamente l'inquinamento ambientale. Riunisce così diverse richieste avanzate da numerose iniziative parlamentari in materia (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190445\">19.445</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190446\">19.446</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190447\">19.447</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190448\">19.448</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190449\">19.449</a>, <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190451\">19.451</a> e <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190509\">19.509</a>), che sono state ritirate a favore della nuova iniziativa commissionale. Modifiche della legge sulla protezione dell'ambiente creeranno le condizioni quadro per ottenere un miglioramento duraturo dell'uso efficiente delle risorse. La Confederazione e i Cantoni dovranno collaborare più strettamente con l'economia, la scienza e la società. Al fine di promuovere l'utilizzo di materiali riciclabili, saranno particolarmente utili incentivi per l'ottimizzazione degli imballaggi e la valorizzazione materiale dei rifiuti. Inoltre, il Consiglio federale dovrà riferire regolarmente al Parlamento e richiamare l'attenzione sulla necessità di ulteriori interventi. La Commissione è convinta che questo passo per promuovere l'economia circolare costituisce un importante contributo al rafforzamento di un'economia rispettosa delle risorse. Una parte della Commissione si oppone a questa richiesta. Teme gravi conseguenze in termini di costi che non si può pretendere vengano assunti dalla popolazione.</p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio degli Stati del 23.06.2020</b></p><p>La Commissione dell'ambiente del Consiglio degli Stati sostiene l'iniziativa della sua Commissione omologa volta a rafforzare l'economia circolare. L'obiettivo è ridurre notevolmente l'impatto ambientale dovuto all'economia e alla società. </p><p>La Commissione dell'ambiente, della pianificazione del territorio e dell'energia del Consiglio degli Stati (CAPTE-S) ha deciso all'unanimità di approvare l'elaborazione di un progetto nell'ambito dell'iniziativa \"Rafforzare l'economia circolare svizzera\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200433\">20.433</a>) presentata dalla Commissione omologa del Consiglio nazionale. L'iniziativa chiede di conseguire un miglioramento duraturo dell'uso efficiente delle risorse. Occorre organizzare il consumo secondo logiche ecologiche, prevedere cicli delle sostanze chiusi e ridurre di conseguenza notevolmente l'impatto ambientale secondo un approccio globale.</p><p>Secondo la Commissione il progetto di legge dovrebbe definire condizioni quadro innovative e all'avanguardia fondate sulle esigenze dell'economia e della società. È richiesto anche l'impegno della Confederazione, che dovrebbe dare l'esempio. In questo modo la probabilità che il progetto poggi su un largo sostegno è molto grande. La proposta del Consiglio federale sull'economia verde era stata bocciata in Parlamento nel 2015.</p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 01.09.2020</b></p><p>La Commissione dell'ambiente del Consiglio nazionale ha deciso di presentare una mozione per promuovere la percentuale di plastica riciclata negli imballaggi delle bevande e dei prodotti di pulizia. Per andare in questa direzione si vuole introdurre una tassa sugli articoli in plastica, per la cui fabbricazione è stato utilizzato meno del 25 per cento di plastica riciclata. La Commissione vuole in tal modo offrire un altro contributo allo sviluppo dell'economia circolare. </p><p>Nel corso della sua seduta la Commissione ha esaminato approfonditamente le misure per il riciclaggio dei rifiuti prodotti dagli imballaggi delle bevande. Prendendo spunto dall'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190470\">19.470</a> ha discusso in particolare l'introduzione di un deposito obbligatorio su tutte le bottiglie e le lattine delle bevande. La Commissione condivide il parere dell'autore dell'iniziativa, secondo cui occorre promuovere l'uso di bottiglie a impiego multiplo al posto di imballaggi monouso. Questa misura permetterebbe di combattere il littering, ossia il gettare o l'abbandonare rifiuti con noncuranza. La Commissione ha tuttavia sottolineato che il Consiglio federale potrebbe introdurre già oggi un deposito qualora la percentuale di riciclaggio degli imballaggi delle bevande in alluminio, PET e vetro risultasse inferiore al 75 per cento. Questo approccio sussidiario si è dimostrato efficace, mentre l'efficacia di un deposito obbligatorio non appare scontata. Complessivamente la discussione ha evidenziato che la problematica del littering nonché la promozione di bottiglie a uso multiplo e il riciclaggio vanno oltre la questione del deposito. La Commissione proseguirà e approfondirà quindi questa discussione nel quadro dei lavori sull'iniziativa di commissione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200433\">20.433</a> (Rafforzare l'economia circolare svizzera). L'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190470\">19.470</a> è stata ritirata.</p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 13.10.2021</b></p><p>La Commissione ha esaminato il progetto riguardante l'economia circolare elaborato dalla propria sottocommissione nell'ambito dell'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200433\">20.433</a>. Ha approvato il progetto preliminare con 18 voti contro 7 e lo porrà in consultazione nelle prossime settimane. Con modifiche di ampia portata - soprattutto nella legge sulla protezione dell'ambiente - la Commissione vuole creare le condizioni quadro per un'economia circolare moderna ed ecologica in Svizzera, rafforzare la sicurezza dell'approvvigionamento e aumentare l'efficienza dell'economia nazionale. Il progetto estende il margine d'azione per un uso delle risorse e dei prodotti rispettoso dell'ambiente, tenendo equamente conto delle esigenze dei consumatori e dei produttori. Ha un approccio globale e si concentra sull'intero ciclo del prodotto: non parte soltanto dal riciclaggio dei rifiuti, ma dai processi a monte come la separazione, il riutilizzo, la riparazione e il ricondizionamento. Quando verrà avviata la consultazione la Commissione fornirà informazioni più dettagliate sul suo progetto nell'ambito di una conferenza stampa.</p><p>Con 17 voti contro 7 la Commissione ha inoltre presentato un postulato che incarica il Consiglio federale di esaminare una tassa d'incentivazione per lo smaltimento in discarica dei rifiuti edili (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20214332\">21.4332</a>). Il rapporto dovrà determinare il potenziale e l'impatto di questo possibile strumento. La Commissione ritiene che una tassa di incentivazione potrebbe essere utile per promuovere il riciclaggio dei materiali da costruzione. Tuttavia non intende integrare questa proposta nel suo attuale progetto di legge sull'economia circolare, perché ritiene che prima la questione debba essere approfondita. Una minoranza si oppone al postulato perché a suo avviso una tassa d'incentivazione costituisce un intervento eccessivo.</p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 02.11.2021</b></p><p>La Commissione dell'ambiente, della pianificazione del territorio e dell'energia del Consiglio nazionale pone in consultazione una modifica della legge sulla protezione dell'ambiente, che ha elaborato nell'ambito di un'iniziativa parlamentare. Con questo progetto la Commissione intende definire le condizioni quadro per un'economia circolare moderna e rispettosa dell'ambiente nel nostro Paese.</p><p> </p><p><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200433\">20.433</a> Il progetto intende creare nuove basi legali nella legge sulla protezione dell'ambiente che mirano al rafforzamento dell'economia circolare, a ridurre l'impatto ambientale nonché a rafforzare la sicurezza dell'approvvigionamento e aumentare l'efficienza dell'economia nazionale. Esso estende il margine d'azione per un uso delle risorse e dei prodotti rispettoso dell'ambiente, tenendo equamente conto delle esigenze dei consumatori e dei produttori. Ha un approccio globale e si concentra sull'intero ciclo del prodotto: non parte soltanto dal riciclaggio dei rifiuti, ma dai processi a monte come la separazione, il riutilizzo, la riparazione e il ricondizionamento.</p><p> </p><p>L'operato del Legislatore e delle autorità in materia di protezione dell'ambiente e gestione delle risorse naturali dovrà essere improntato al principio della salvaguardia delle risorse. A tale scopo si punta a una maggiore e più stretta collaborazione con l'economia. Saranno estesi gli accordi settoriali, già oggi applicati con successo, e le misure volontarie delle imprese. Parallelamente verranno ridotti gli ostacoli legislativi e amministrativi. Un altro obiettivo è liberalizzare la raccolta dei rifiuti: il progetto prevede che attori dell'economia privata possano raccogliere materiali riciclabili provenienti dalle economie domestiche senza sottostare all'obbligo di concessione.</p><p> </p><p>Altre disposizioni definiscono i requisiti applicabili ai prodotti e agli imballaggi, al fine di creare i presupposti per allungare la durata d'utilizzo e ridurre il carico ambientale lungo l'intero ciclo di vita dei prodotti. Il progetto preliminare disciplina inoltre le costruzioni a basso consumo di risorse: il ricorso a materiali da costruzione più rispettosi dell'ambiente, inclusi i materiali recuperati, può ridurre considerevolmente il carico ambientale grigio degli edifici.</p><p> </p><p>La consultazione per il progetto preliminare indetta dalla Commissione dura fino al 16 febbraio 2022. I pareri devono essere inoltrati all'Ufficio federale dell'ambiente UFAM (Divisione Economia e Innovazione, casella postale, 3003 Berna; wirtschaft(at)bafu.admin.ch). Il progetto preliminare e il rapporto esplicativo possono essere scaricati dalla pagina Internet della Commissione (www.parlamento.ch \" Organi \" Commissioni \" Commissioni tematiche \" CAPTE \" <a  href=\"https://www.parlament.ch/it/organe/commissioni/commissioni-tematiche/commissioni-capte/rapporti-consultazioni-capte\">Rapporti e oggetti posti in consultazione</a>).</p><p> </p><p><b>Informazioni</b></p><p>Sébastien Rey, segretario della commissione, </p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Rafforzare l'economia circolare svizzera"
}