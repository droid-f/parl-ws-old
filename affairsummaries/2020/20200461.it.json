{
  "id": 20200461,
  "updated": "2022-06-02T12:36:18Z",
  "formattedId": "20.461",
  "initialSituation": "<p>L'ordinanza sull'amministrazione parlamentare (Oparl), che disciplina in particolare l'accesso ai verbali delle commissioni, agli inviti alle sedute e agli elenchi di documenti deve essere modificata in modo che tutti i membri dell'Assemblea federale abbiano accesso anche ai verbali concernenti gli affari interni di tutte le commissioni di cui all'articolo 10 numeri 3-11 del Regolamento del Consiglio nazionale e all'articolo 7 numeri 3-11 del Regolamento del Consiglio degli Stati. In questo contesto sarà necessario esaminare l'opportunità di prevedere eccezioni, ad esempio nella sfera di competenza delle commissioni della politica estera (CPE). </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CIP-CN",
            "id": 11,
            "name": "Commissione delle istituzioni politiche CN"
          },
          "date": "2021-10-14T00:00:00Z",
          "text": "È dato seguito"
        },
        {
          "committee": {
            "abbreviation": "CIP-CS",
            "id": 24,
            "name": "Commissione delle istituzioni politiche CS"
          },
          "date": "2022-01-10T00:00:00Z",
          "text": "Nessuna adesione"
        },
        {
          "council": 1,
          "date": "2022-06-02T00:00:00Z",
          "text": "È dato seguito"
        }
      ],
      "text": null
    }
  ],
  "proceedings": "<p><b>Comunicato stampa della commissione delle istituzioni politiche del Consiglio nazionale del 15.10.2021</b></p><p>Per facilitare ai membri supplenti l'accesso elettronico alla documentazione relativa alle sedute delle Commissioni, tutti i membri dei Consigli dovrebbero ottenere l'accesso anche ai documenti concernenti gli affari interni delle Commissioni. Questo tanto più che le segreterie dei gruppi dispongono già dell'accesso a tali documenti. Con 18 voti contro 0 e 6 astensioni, la Commissione ha pertanto dato seguito a un'iniziativa parlamentare in tal senso presentata dal consigliere nazionale Jauslin (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200461\">20.461</a> \"Garantire finalmente che tutti i membri dell'Assemblea federale abbiano accesso a tutti i documenti delle commissioni\"). </p><p><b> </b></p><p><b>Comunicato stampa della commissione delle istituzioni politiche del Consiglio degli Stati del 11.01.2022</b></p><p>Con 9 voti contro 2 la Commissione non ha aderito alla decisione della sua omologa del Consiglio nazionale di dare seguito all'iniziativa parlamentare presentata dal consigliere nazionale Matthias Jauslin (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200461\">20.461</a> \"Garantire finalmente che tutti i membri dell'Assemblea federale abbiano accesso a tutti i documenti delle commissioni\"). La Commissione non ritiene infatti auspicabile, per motivi concernenti la tutela del segreto delle commissioni, che tutti i deputati abbiano accesso ai documenti relativi agli affari interni di queste ultime. </p><p><b> </b></p><p><b>Comunicato stampa della commissione delle istituzioni politiche del Consiglio nazionale del 01.04.2022</b></p><p>Con 22 voti contro 0 e 2 astensioni, la Commissione mantiene la propria decisione di dare seguito all'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200461\">20.461</a> presentata dal consigliere nazionale Matthias Jauslin (\"Garantire finalmente che tutti i membri dell'Assemblea federale abbiano accesso a tutti i documenti delle commissioni\"). Occorre facilitare il lavoro dei parlamentari chiamati a sostituire loro colleghi in seno ad altre Commissioni e accordare loro il pieno accesso anche a tutti i documenti relativi agli affari commissionali. Il rispetto del principio di confidenzialità delle deliberazioni delle commissioni non dipende da un accesso facilitato a determinati documenti, come temuto dalla CIP-S. Esso deve piuttosto essere preservato sanzionando in modo coerente l'effettiva violazione della segretezza delle deliberazioni. </p><p><b> </b></p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Garantire finalmente che tutti i membri dell'Assemblea federale abbiano accesso a tutti i documenti delle commissioni"
}