{
  "id": 20200322,
  "updated": "2022-08-11T14:26:43Z",
  "formattedId": "20.322",
  "initialSituation": "<p>Il Cantone Ticino chiede di:</p><p>procedere agli accertamenti della realtà negli altri Cantoni e farsi promotore di una proposta di modifica dell'art. 336c cpv. 1 lett. c) del Codice delle obbligazioni che porti a proteggere la neo mamma contro il licenziamento per un periodo di 12 mesi dopo il parto.</p><p>Tale protezione dovrà essere estesa e comprendere anche la possibilità per la neo mamma di richiedere e ottenere in questi 12 mesi un congedo non pagato pari ad una riduzione massima del 30% del grado di occupazione previsto dal contratto di lavoro in essere.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2021-12-06T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 06.12.2021</b></p><p><b>Neo madri protette abbastanza da licenziamento</b></p><p><b>Nulla da fare oggi per l'iniziativa del Ticino che voleva vietare il licenziamento delle neo mamme nei 12 mesi successivi alla nascita. Il Consiglio degli Stati ha respinto il testo per 27 voti a 13 (4 astenuti), sostenendo che l'attuale protezione giuridica contro la disdetta sia sufficiente.</b></p><p>Oltre alla protezione contro il licenziamento, l'iniziativa vuole che nell'anno seguente al parto le madri debbano poter fruire di un congedo non retribuito pari al massimo al 30% del proprio grado di occupazione previsto dal contratto.</p><p>Il dibattito, l'ultimo di una giornata intensa prima del \"rompete le righe\" decretato dal presidente della camera Thomas Hefti (PLR/GL), ha visto contrapposti in aula i due consiglieri agli Stati ticinesi, la socialista Marina Carobbio e l'UDC Marco Chiesa.</p><p>Secondo la maggioranza della commissione, la decisione negativa si basa su studi che evidenziano come la maggior parte delle giovani madri possano raggiungere un accordo amichevole con i propri datori di lavoro. Non vi è dunque la necessità di potenziare la protezione a questa voce.</p><p>Nonostante il parere negativo della commissione preparatoria, per Carobbio, spalleggiata in aula dal collega di partito Carlo Sommruga (GE), un intervento legislatore è doveroso: molte neo mamme lascerebbero infatti il proprio posto dopo che questo passo è stato suggerito loro dal datore di lavoro oppure perché non sono riuscite a ridurre il grado di occupazione, e ciò benché vi siano studi che dicano il contrario.</p><p>Secondo Chiesa, la disposizioni di legge in vigore qualificano già come abusivo un licenziamento per causa di maternità, una decisione che tra l'altro non avrebbe senso dal punto di viste economico, specie se la persona in questione si dimostra una valida collaboratrice.</p><p>Tuttavia, a detta del presidente dei democentristi, il periodo di protezione proposto dall'iniziativa, decisamente troppo lungo, rischia di rivelarsi una trappola per i datori di lavoro ma, soprattutto, un'arma a doppio taglio per le neo madri: nessuna impresa infatti sottoscriverebbe un contratto \"capestro\" con una donna in età fertile da cui diventerebbe difficile separarsi in caso di difficoltà economiche.</p><p> </p><p><b>Comunicato stampa della commissione degli affari giuridici del Consiglio nazionale del 19.08.2022</b></p><p>La Commissione ha deciso con 16 voti contro 9 di non dare seguito all'iniziativa del Cantone del Ticino <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200322\">20.322</a> (\"Per un prolungamento della protezione dalla disdetta al termine del congedo maternità\"). Con 14 voti contro 10 e 1 astensione ha però deciso di adottare una propria iniziativa <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20220455\">22.455</a> (\"Migliorare la protezione dalla disdetta per le neomamme\"), meno esigente rispetto all'iniziativa cantonale in quanto non prevede il diritto a ridurre il grado di occupazione ma chiede soltanto di prolungare la protezione dalla disdetta da 16 a 20 settimane dopo il parto. </p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Per un prolungamento della protezione dalla disdetta al termine del congedo maternità"
}