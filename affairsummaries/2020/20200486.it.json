{
  "id": 20200486,
  "updated": "2022-03-17T07:25:59Z",
  "formattedId": "20.486",
  "initialSituation": "<p>Con la presente iniziativa parlamentare chiedo che l'articolo 8 capoversi 1 lettera c e 2 della legge federale sugli acquisti pubblici (LAPub) sia modificato come segue: </p><p>Art. 8 Principi procedurali</p><p>1 Nell'aggiudicazione di commesse pubbliche devono essere osservati i seguenti principi: </p><p>c. il committente aggiudica la commessa solo ad offerenti che garantiscono la parità tra uomo e donna, in ambito salariale, ai lavoratori che forniscono prestazioni in Svizzera e una protezione efficace contro le molestie psicologiche o sessuali; </p><p>2 Il committente ha il diritto di controllare o far controllare il rispetto delle disposizioni in materia di protezione del lavoro, delle condizioni di lavoro, della lotta contro le molestie e della parità tra uomo e donna. Su richiesta, l'offerente deve presentare le prove necessarie.</p>",
  "objectives": [
    {
      "number": 0,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione dell'economia e dei tributi del Consiglio nazionale del 23.02.2022</b></p><p>Il 1° gennaio 2021 è entrata in vigore la revisione totale della legge federale sugli appalti pubblici nell'ambito della quale le Camere hanno voluto, fra le altre cose, fare in modo che rispetto al passato venisse conferito maggior peso alla sostenibilità negli appalti. La CET-N è del parere che questo cambio di paradigma non sia tuttavia tenuto sufficientemente in considerazione a livello di ordinanza (OAPub). Ha pertanto approvato due proposte di mozioni commissionali: la prima (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223019\">22.3019</a>) intende colmare le lacune concernenti le norme sociali minime e la seconda (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20223020\">22.3020</a>) garantire che le commesse siano aggiudicate soltanto alle imprese che prevedono per i loro lavoratori una protezione efficace contro il mobbing e le molestie sessuali. In tal modo viene adempiuta anche la richiesta formulata nell'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200486\">20.486</a> dalla consigliera nazionale Léonore Porchet. Con 14 voti contro 0 e 10 astensioni, la CET-N propone pertanto di non darvi seguito. Due minoranze respingono le mozioni: ritengono infatti che sia prematuro rivedere l'OAPub, considerato che è entrata in vigore da poco tempo. </p><p> </p><p><b>Informazioni</b></p><p>Katrin Marti, segretaria della commissione, </p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Rafforzare la protezione contro le molestie sessuali"
}