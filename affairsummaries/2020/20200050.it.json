{
  "id": 20200050,
  "updated": "2021-02-08T11:27:41Z",
  "description": "Messaggio del 20 maggio 2020  concernente gli immobili del Dipartimento federale delle finanze per il 2020 (Messaggio 2020 sugli immobili del DFF)",
  "formattedId": "20.050",
  "initialSituation": "<p><b>Comunicato stampa del Consiglio federale del 20.05.2020</b></p><p><b>Il Consiglio federale chiede 458,2 milioni per le costruzioni della Confederazione</b></p><p><b>Nella seduta del 20 maggio 2020 il Consiglio federale ha licenziato il messaggio 2020 sugli immobili del DFF, nel quale chiede al Parlamento crediti d'impegno dell'ordine di 458,2 milioni di franchi. Di questi, 130 milioni di franchi sono utilizzati per realizzare la seconda fase di costruzione del centro amministrativo in Guisanplatz e 153,2 milioni per la locazione e l'equipaggiamento iniziale del nuovo laboratorio Agroscope a Posieux. A ciò si aggiungono 175 milioni di franchi per il credito d'impegno \"Altri progetti immobiliari 2020\". </b></p><p> </p><p>Seconda fase di costruzione in Guisanplatz</p><p>Sull'ex-arsenale in Guisanplatz 1 a Berna è in corso l'edificazione, in più fasi, di un centro amministrativo della Confederazione. La prima fase è stata realizzata tra il 2013 e il 2019 con la costruzione di tre edifici che sono stati occupati dal Ministero pubblico della Confederazione, dall'Ufficio federale di polizia, dall'Ufficio federale dell'armamento e dall'Ufficio federale della protezione della popolazione. Nel quadro della seconda fase il Consiglio federale chiede 130 milioni di franchi per la costruzione di un nuovo edificio di cinque piani, che sorgerà nella parte nord del centro amministrativo e sarà messo in esercizio presumibilmente entro il 2026. L'obiettivo è raggruppare gli uffici dell'unità amministrativa Difesa, attualmente ripartiti in diverse sedi.</p><p> </p><p>Nuovo laboratorio di Agroscope a Posieux</p><p>Un secondo credito d'impegno di 153,2 milioni di franchi è previsto per il nuovo laboratorio di Agroscope a Posieux. Questo importo comprende il trasloco, già deciso, dalla sede di Liebefeld a quella di Posieux. Agroscope è il centro di competenza della Confederazione per la ricerca agronomica ed è aggregato all'Ufficio federale dell'agricoltura. Il nuovo edificio di Posieux sarà finanziato e realizzato dal Cantone di Friburgo e verrà dato in locazione alla Confederazione una volta completato. L'edificazione di questo laboratorio rappresenta un elemento centrale nell'attuazione della futura strategia di ubicazione di Agroscope, approvata dal Consiglio federale il 8° maggio 2020. In futuro l'istituto di ricerca agronomica sarà costituito da un campus di ricerca centrale a Posieux (FR), dai due centri di ricerca regionali di Changins (VD) e Reckenholz (ZH) e da varie stazioni sperimentali decentralizzate. Il nuovo laboratorio permetterà di concentrare le attività di laboratorio e la tecnologia di ricerca, riducendo a medio e lungo termine i costi di esercizio e manutenzione delle infrastrutture dei laboratori di Agroscope.</p><p>Il credito d'impegno \"Altri progetti immobiliari 2020\" di 175 milioni di franchi sarà utilizzato per i progetti non specificati singolarmente. Ne fanno parte anche i progetti di costruzione dell'Ufficio federale delle costruzioni e della logistica fino a 10 milioni di franchi.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 20 maggio 2020  concernente gli immobili del Dipartimento federale delle finanze per il 2020 (Messaggio 2020 sugli immobili del DFF)"
    },
    {
      "number": 1,
      "resolutions": [
        {
          "council": 2,
          "date": "2020-09-10T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2020-12-03T00:00:00Z",
          "text": "Adesione"
        }
      ],
      "text": "Decreto federale concernente gli immobili del Dipartimento federale delle finanze per il 2020"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 10.09.2020</b></p><p><b>Oltre 450 milioni per immobili Confederazione </b></p><p><b>Primo \"sì\" oggi da parte del Consiglio degli Stati a crediti d'impegno per circa 458,2 milioni di franchi per gli immobili della Confederazione. Il dossier va al Nazionale.</b></p><p>Di questi, 130 milioni saranno utilizzati per la seconda fase di costruzione del centro amministrativo di Guisanplatz a Berna e 153,2 per la locazione e l'equipaggiamento iniziale del nuovo laboratorio Agroscope di Posieux (FR), ha affermato a nome della commissione Eva Herzog (PS/BS). I restanti 175 milioni sono inclusi sotto la voce \"Altri progetti immobiliari 2020\".</p><p>Per quanto riguarda i lavori sull'ex arsenale in Guisanplatz 1, durante la prima fase, realizzata tra il 2013 e il 2019, sono sorti tre edifici. Essi sono stati occupati dal Ministero pubblico della Confederazione, dall'Ufficio federale di polizia, da quello dell'armamento e da quello della protezione della popolazione.</p><p>Ora, ha spiegato la \"senatrice\" basilese, l'esecutivo chiede 130 milioni per la costruzione di uno stabile di cinque piani, che vedrà la luce nella parte nord del centro e sarà messo in esercizio presumibilmente entro il 2026. L'obiettivo è raggruppare gli uffici dell'unità amministrativa Difesa.</p><p>Il secondo credito - 153,2 milioni - è previsto per il nuovo laboratorio di Agroscope, il centro di competenza della Confederazione per la ricerca agronomica. La somma comprende il trasloco, già deciso, dalla sede di Liebefeld (BE) a quella di Posieux. Il nuovo edificio sarà finanziato e realizzato dal canton Friburgo e verrà dato in locazione a Berna una volta ultimato.</p><p>Il laboratorio rappresenta un elemento centrale nell'attuazione della strategia di ubicazione di Agroscope, approvata neanche due settimane fa. In futuro infatti, l'istituto di ricerca sarà costituito da un campus centrale a Posieux, da due centri regionali a Changins (VD) e Reckenholz (ZH) e da varie stazioni sperimentali decentralizzate, tra cui quella di Cadenazzo (TI). La nuova struttura permetterà di concentrare le attività, riducendo i costi di esercizio e manutenzione.</p><p> </p><p>Notizia ATS</p><p><b>Dibattito al Consiglio nazionale, 03.12.2020</b></p><p><b>CN: oltre 450 milioni per immobili Confederazione </b></p><p>Via libera al crediti d'impegno per circa 458,2 milioni di franchi per gli immobili della Confederazione. Il Consiglio nazionale, dopo gli Stati in settembre, ha approvato oggi il relativo messaggio con 181 voti favorevoli, nessun contrario e nessun astenuto.</p><p>Centotrenta milioni saranno utilizzati per la seconda fase di costruzione del centro amministrativo di Guisanplatz a Berna e 153,2 per la locazione e l'equipaggiamento iniziale del nuovo laboratorio Agroscope di Posieux (FR), ha affermato Alex Farinelli (PLR/TI) a nome della commissione. I restanti 175 milioni sono inclusi sotto la voce \"Altri progetti immobiliari 2020\".</p>",
  "title": "Messaggio 2020 sugli immobili del DFF"
}