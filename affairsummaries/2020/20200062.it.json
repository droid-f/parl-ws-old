{
  "id": 20200062,
  "updated": "2021-10-21T14:00:00Z",
  "description": "Messaggio del 19 agosto 2020 concernente la modifica della legge sugli investimenti collettivi (Limited Qualified Investor Funds, L-QIF)",
  "formattedId": "20.062",
  "initialSituation": "<p><b>Comunicato stampa del Consiglio federale del 19.08.2020</b></p><p><b>Il Consiglio federale licenzia il messaggio concernente la modifica della legge sugli investimenti collettivi</b></p><p><b>Nella seduta del 19 agosto 2020 il Consiglio federale ha licenziato il messaggio concernente la modifica della legge sugli investimenti collettivi (LICol), con la quale intende creare per gli investitori qualificati in Svizzera una categoria di fondi alternativa ai prodotti esteri di analoga tipologia. Con questa misura si prefigge di rafforzare la competitività della piazza svizzera dei fondi. </b></p><p>Il progetto permette di dispensare determinati investimenti collettivi di capitale dall'obbligo di autorizzazione e di approvazione da parte delle autorità di vigilanza, a condizione che tali investimenti siano accessibili esclusivamente a investitori qualificati e non a un ampio pubblico. Inoltre, devono essere amministrati da istituti assoggettati all'Autorità federale di vigilanza sui mercati finanziari. Investimenti collettivi di capitale di questo tipo vengono denominati \"Limited Qualified Investor Funds\" (L-QIF). Questa nuova categoria di fondi consentirà di creare un maggior numero di investimenti collettivi di capitale in Svizzera, dove trattenere una parte più consistente della catena di valore.</p><p>Le disposizioni della LICol, tra cui l'obbligo di verifica, si applicano in linea di principio anche a un L-QIF. Per quest'ultimo valgono tuttavia prescrizioni di investimento specifiche, caratterizzate da un'impostazione liberale, che tiene conto della cerchia ristretta di investitori e dell'obiettivo di promuovere l'innovazione. Il progetto consente, infine, di salvaguardare la protezione degli investitori, poiché un L-QIF sarà accessibile soltanto agli investitori qualificati. </p><p>Il Parlamento dovrebbe trattare il progetto per la prima volta nel secondo semestre del 2020. L'entrata in vigore degli atti normativi modificati è prevista al più presto per l'inizio del 2022.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 19 agosto 2020 concernente la modifica della legge sugli investimenti collettivi (Limited Qualified Investor Funds, L-QIF)"
    },
    {
      "number": 1,
      "resolutions": [
        {
          "council": 2,
          "date": "2021-06-09T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale sugli investimenti collettivi di capitale (Legge sugli investimenti collettivi, LICol)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 09.06.2021</b></p><p><b>Nuovi fondi investimento per piazza elvetica più competitiva</b></p><p><b>Le casse pensioni, le assicurazioni e gli investitori professionali potranno accedere a un nuovo tipo di fondo d'investimento, che non richiede alcuna autorizzazione da parte dell'Autorità federale di vigilanza sui mercati finanziari (FINMA). È quanto prevede un progetto del Consiglio federale, che aderisce agli auspici del settore finanziario, adottato oggi dal Consiglio degli Stati. Il dossier va al Nazionale.</b></p><p>Il progetto mira a rafforzare l'attrattiva del mercato svizzero dei fondi d'investimento e a semplificare la normativa vigente, secondo il progetto governativo. Questa nuova tipologia di fondo, il \"limited qualified investor fund\" (L-QIF), non richiede l'approvazione della FINMA, a condizione che tali investimenti siano accessibili esclusivamente a investitori qualificati e non a un ampio pubblico.</p><p>Secondo il progetto del governo, questi investimenti collettivi di capitale dovranno però essere amministrati da istituti assoggettati all'Autorità di vigilanza. Attualmente tutti questi tipi di investimenti sono soggetti ad autorizzazione, ha detto a nome della commissione Ruedi Noser (PLR/ZH).</p><p>I L-QIF dovranno rispettare le disposizioni della Legge sugli investimenti collettivi (LICol), tra cui l'obbligo di verifica, ha spiegato il ministro delle finanze Ueli Maurter.</p><p>Se da un lato ci sono molti vantaggi nell'investire in un L-QIF, dall'altro ci sono anche alcuni rischi. Per questo motivo, un tale fondo sarà accessibile solo a investitori qualificati, come gli intermediari finanziari, le compagnie di assicurazione o le casse pensioni, che attualmente possono già investire in fondi esteri esenti da vigilanza.</p><p>L'obiettivo del progetto è di promuovere la piazza elvetica con una soluzione che possa sostituire prodotti esteri simili. La maggior parte dei fondi distribuiti e amministrati in Svizzera sono stranieri, in particolare lussemburghesi. Questa nuova categoria di fondi consentirà di creare un maggior numero di investimenti collettivi di capitale in Svizzera, dove trattenere una parte più consistente della catena di valore, scrive il governo.</p><p>Nel corso dell'esame della legge, i \"senatori\" hanno apportato diverse modifiche al testo, in particolare per limitare il riscatto degli investimenti collettivi aperti in qualsiasi momento.</p><p>Inoltre, i clienti privati che possiedono direttamente beni immobili dovrebbero essere esclusi dalla L-QIF per evitare di creare opportunità di evasione fiscale.</p><p> </p><p><b>Comunicato stampa della commissione dell'economia e dei tributi del Consiglio nazionale del 07.09.2021</b></p><p>La Commissione ha iniziato a deliberare sul messaggio concernente la modifica della legge sugli investimenti collettivi (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200062\">20.062</a>) ed è entrata in materia con 16 voti contro 8. Lo scopo del progetto già esaminato dal Consiglio degli Stati è creare una categoria di fondi in Svizzera riservata a investitori qualificati per riportare nel nostro Paese investimenti che oggi vengono attuati all'estero. La Commissione è convinta che gli adeguamenti presentati siano importanti per la piazza finanziaria svizzera: lo svolgimento degli investimenti verrebbe accelerato, la protezione degli investitori e la trasparenza verrebbero migliorate e la competitività della piazza finanziaria rafforzata. La Commissione ha affidato diversi mandati all'Amministrazione e intende svolgere la deliberazione di dettaglio nel quarto trimestre.</p><p> </p><p><b>Comunicato stampa della commissione dell'economia e dei tributi del Consiglio nazionale del 20.10.2021</b></p><p>Dopo che nella sua ultima seduta è già entrata in materia sulla revisione della legge sugli investimenti collettivi (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20200062\">20.062</a>), la CET-N ha ora svolto la deliberazione di dettaglio. Nelle sue decisioni ha seguito perlopiù il Consiglio degli Stati. Diversamente da quest'ultimo, rifiuta tuttavia di prevedere negli investimenti collettivi di capitali aperti la possibilità di sospendere il diritto di riscatto in qualsiasi momento per più di cinque anni (14 voti contro 8 e 1 astensione). Inoltre, la CET-N propone alla sua Camera che - nell'ambito dei valori limite della legge sugli istituti finanziari - anche i gestori patrimoniali possano amministrare fondi L-QIF (9 voti contro 9 e 4 astensioni, con il voto preponderante del presidente). Infine, una minoranza vuole escludere totalmente gli investimenti immobiliari come categoria d'investimento. Nella votazione sul complesso la Commissione ha approvato il disegno con 14 voti contro 8 e 1 astensione. Una minoranza respinge la totalità del disegno e propone pertanto di non entrare in materia. L'affare passa ora nella sessione invernale al Consiglio nazionale.</p><p> </p><p><b>Informazioni</b></p><p>Katrin Marti, segretaria della commissione,</p><p>058 322 94 72,</p><p><a  href=\"mailto:wak.cer@parl.admin.ch\">wak.cer@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cet\">Commissione dell'economia e dei tributi (CET)</a></p>",
  "title": "Legge sull investimenti collettivi. Limited Qualified Investor Funds (L-QIF)"
}