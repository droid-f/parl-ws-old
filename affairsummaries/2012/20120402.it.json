{
  "id": 20120402,
  "updated": "2020-01-20T09:14:58Z",
  "formattedId": "12.402",
  "initialSituation": "<p><b>Comunicato stampa della commissione dell'ambiente, della pianificazione del territorio e dell'energia del Consiglio degli Stati del 23.10.2018</b></p><p>La Commissione dell'ambiente del Consiglio degli Stati ha adottato un progetto di legge che permetta alle autorità di ponderare in modo più equilibrato gli interessi relativi alla tutela e all'utilizzazione di oggetti meritevoli di particolare protezione. In tale contesto occorre altresì rafforzare la certezza del diritto. </p><p>Con 8 voti contro 2 e 2 astensioni, la Commissione dell'ambiente, della pianificazione del territorio e dell'energia del Consiglio degli Stati ha adottato all'attenzione della sua Camera il progetto che aveva elaborato nel contesto dell'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20120402\">12.402</a> \"La Commissione federale per la protezione della natura e del paesaggio e i suoi compiti come perito\". Il progetto preliminare era stato accolto in modo controverso durante la procedura di consultazione, ottenendo il consenso solo della metà dei Cantoni. Tutti i Cantoni erano unanimi nel ritenere che l'iniziativa affrontasse un tema importante suscettibile di generare come sempre difficoltà al momento dell'attuazione. La Commissione ha esaminato approfonditamente i risultati della procedura di consultazione e sentito la Conferenza svizzera dei direttori delle pubbliche costruzioni, della pianificazione del territorio e dell'ambiente (DCPA). </p><p>La Commissione ha deciso di stralciare dal progetto la disposizione relativa all'articolo 6 capoverso 2 LPN, ritenendo che essa dovrebbe conferire maggior peso agli interessi cantonali nell'ambito della relativa ponderazione. Durante la procedura di consultazione molti partecipanti - in particolare i Cantoni - avevano criticato la formulazione imprecisa del progetto ritenendola suscettibile di generare incertezze dai profili giuridico e pianificatorio; incertezze che si trovano in contrasto con l'obiettivo della Commissione di rendere più affidabile la procedura di autorizzazione dei progetti che comportano deroghe al principio secondo cui un oggetto d'importanza nazionale dev'essere conservato intatto. Anche dall'audizione della DCPA è emerso che la disposizione proposta nell'articolo 6 capoverso 2 solleva numerosi altri interrogativi. La Commissione ha pertanto deciso di rinunciarvi e di mantenere unicamente la nuova disposizione dell'articolo 7 capoverso 3, secondo cui la perizia delle commissioni federali costituisce una delle numerose basi di cui l'autorità decisionale tiene conto nella sua valutazione generale degli interessi. In tal modo è tenuto adeguatamente conto dell'intento principale dell'iniziativa di precisare l'importanza delle perizie.</p><p><b> </b></p><p><b>Comunicato stampa del Consiglio federale, 30.01.2019</b></p><p><b>L'importanza delle perizie della Commissione federale per la protezione della natura e del paesaggio (CFNP) quale organo consultivo del Consiglio federale deve essere precisato con una nuova disposizione nella legge federale sulla protezione della natura e del paesaggio (LPN). Nel suo parere del 30 gennaio 2019 il Consiglio federale approva il progetto di modifica della LPN elaborato dalla Commissione dell'ambiente, della pianificazione del territorio e dell'energia del Consiglio degli Stati (CAPTE-S) in adempimento dell'iniziativa parlamentare Eder 12.402. </b></p><p>La CFNP è una commissione consultiva del Consiglio federale il cui compito è elaborare perizie all'attenzione delle autorità decisionali qualora un paesaggio d'importanza nazionale potrebbe venir gravemente danneggiato o se sorgono domande di fondo al riguardo. </p><p>In adempimento all'iniziativa parlamentare \"La Commissione federale per la protezione della natura e del paesaggio e i suoi compiti come perito\" (12.402) del consigliere agli Stati Joachim Eder (PLR/ZG), la CAPTE-S ha sottoposto nel novembre 2018 per parere al Consiglio federale un progetto di modifica della LPN. Una nuova disposizione dovrà sancire che le perizie della CFNP costituiscono una delle basi per la ponderazione degli interessi di protezione e di utilizzazione da parte delle autorità decisionali. L'articolo 7 LPN viene quindi integrato, precisando l'importanza delle perizie a livello di legge.</p><p>Il Consiglio federale chiede al Parlamento di approvare il progetto di modifica.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAPTE-CS",
            "id": 20,
            "name": "Commissione dell'ambiente, della pianificazione del territorio e dell'energia CS"
          },
          "date": "2013-01-18T00:00:00Z",
          "text": "È dato seguito"
        },
        {
          "committee": {
            "abbreviation": "CAPTE-CN",
            "id": 7,
            "name": "Commissione dell'ambiente, della pianificazione del territorio e dell'energia CN"
          },
          "date": "2013-04-09T00:00:00Z",
          "text": "Adesione"
        },
        {
          "council": 2,
          "date": "2015-09-16T00:00:00Z",
          "text": "Il termine imposto è prorogato fino alla sessione autunnale 2017."
        },
        {
          "council": 2,
          "date": "2017-09-14T00:00:00Z",
          "text": "Il termine imposto è prorogato fino alla sessione autunnale 2019."
        }
      ],
      "text": null
    },
    {
      "number": 1,
      "resolutions": [
        {
          "council": 2,
          "date": "2019-03-18T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2019-09-17T00:00:00Z",
          "text": "Adesione"
        },
        {
          "council": 1,
          "date": "2019-09-27T00:00:00Z",
          "text": "Adozione nella votazione finale"
        },
        {
          "council": 2,
          "date": "2019-09-27T00:00:00Z",
          "text": "Adozione nella votazione finale"
        }
      ],
      "text": "Legge federale sulla protezione della natura e del paesaggio (LPN)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 18.03.2019</b></p><p>Il Consiglio degli Stati ha approvato una revisione legislativa che precisa il ruolo della Commissione federale per la protezione della natura e del paesaggio (CFNP). Il suo compito principale è elaborare perizie all'attenzione delle autorità decisionali qualora un paesaggio d'importanza nazionale dovesse venir gravemente danneggiato o se sorgono domande di fondo al riguardo. La modifica di legge trae origine da una iniziativa parlamentare di Joachim Eder (PLR/ZG), che chiedeva anche di dare maggior peso ai cantoni. Vista l'opposizione scaturita in procedura di consultazione, tale emendamento è stato scartato. </p><p><b> </b></p><p>Notizia ATS</p><p><b>Dibattito al Consiglio nazionale, 17.09.2019</b></p><p>Il Consiglio nazionale ha approvato, con 118 voti contro 54, una revisione legislativa che precisa il ruolo della Commissione federale per la protezione della natura e del paesaggio (CFNP). Il suo compito principale è elaborare perizie all'attenzione delle autorità decisionali qualora un paesaggio d'importanza nazionale dovesse venir gravemente danneggiato o se sorgono domande di fondo al riguardo. La modifica di legge trae origine da una iniziativa parlamentare di Joachim Eder (PLR/ZG), che chiedeva anche di dare maggior peso ai cantoni.</p>",
  "title": "La Commissione federale per la protezione della natura e del paesaggio e i suoi compiti come perito"
}