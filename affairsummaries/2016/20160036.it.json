{
  "id": 20160036,
  "updated": "2019-02-18T19:03:06Z",
  "description": "Messaggio del 20 aprile 2016 concernente la concessione di un mutuo alla Fondazione per gli immobili delle organizzazioni internazionali (FIPOI) destinato a finanziare la costruzione di un padiglione logistico a Ginevra da parte del Comitato internazionale della Croce Rossa (CICR)",
  "formattedId": "16.036",
  "initialSituation": "<p><b>Comunicato stampa del Consiglio federale del 20.04.2016</b></p><p><b>Il Consiglio federale propone un prestito per la ristrutturazione dell'edificio della sede del Comitato internazionale della Croce Rossa a Ginevra </b></p><p><b>Il 20 aprile 2016 il Consiglio federale ha adottato un messaggio concernente la concessione alla Fondazione degli immobili per le organizzazioni internazionali (FIPOI) di un prestito di 9,9 milioni di franchi a favore del CICR. Tale prestito, a un tasso d'interesse preferenziale rimborsabile in 30 anni, è destinato alla ristrutturazione dell'edificio della sede del CICR a Ginevra. Questa decisione s'iscrive nella politica di Stato ospite della Svizzera, volta a rafforzare l'attrattiva del Paese come uno dei principali centri della governance globale e, in particolare, la posizione di Ginevra come capitale umanitaria mondiale. </b></p><p>Il CICR è un'organizzazione emblematica della Svizzera e la sua presenza a Ginevra contribuisce a promuovere la città come capitale umanitaria mondiale. Creato nel 1863, il CICR è un attore chiave in ambito umanitario ed è all'origine delle quattro Convenzioni di Ginevra, trattati fondamentali del diritto internazionale umanitario. Il CICR e la Svizzera, Stato depositario delle Convenzioni di Ginevra, sono da sempre in stretto contatto. La Svizzera sostiene attivamente gli sforzi del CICR per risolvere le sfide umanitarie e promuove il rispetto e il rafforzamento del diritto internazionale umanitario. </p><p>In qualità di Stato ospite, la Svizzera s'impegna a favore del mantenimento in buono stato del parco immobiliare della Ginevra internazionale per garantire agli organismi internazionali condizioni di lavoro ottimali. L'edificio della sede del CICR non corrisponde più agli standard energetici e di sicurezza, rendendo difficile il proseguimento di un'attività multilaterale efficace ed economica. Questo progetto di ristrutturazione è quindi indispensabile affinché il CICR possa disporre di una sede funzionale. </p><p>Il sostegno della Svizzera al progetto di ristrutturazione tramite il prestito concesso dalla Confederazione, con riserva dell'approvazione del Parlamento, permetterà al CICR di rinnovare l'involucro esterno del suo edificio. I lavori inizieranno nel 2017 e dureranno due anni. Il CICR si farà carico dei costi dei lavori di ristrutturazione interna dell'edificio. Questo progetto promuoverà il radicamento del CICR a Ginevra e, quindi, rafforzerà il pilastro \"umanitario\" della Ginevra internazionale e il ruolo di Ginevra come uno dei principali centri della governance mondiale.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 20 aprile 2016 concernente la concessione di un mutuo alla Fondazione per gli immobili delle organizzazioni internazionali (FIPOI) destinato a finanziare la costruzione di un padiglione logistico a Ginevra da parte del Comitato internazionale della Croce Rossa (CICR)"
    },
    {
      "number": 1,
      "resolutions": [
        {
          "council": 2,
          "date": "2016-09-29T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2016-12-05T00:00:00Z",
          "text": "Adesione"
        }
      ],
      "text": "Decreto federale concernente la concessione alla Fondazione per gli immobili delle organizzazioni internazionali (FIPOI) di un mutuo destinato a finanziare la ristrutturazione della sede del Comitato internazionale della Croce Rossa (CICR) a Ginevra"
    }
  ],
  "proceedings": null,
  "title": "FIPOI. Aiuto finanziaro per la CICR a Ginevra"
}