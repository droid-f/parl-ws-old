{
  "id": 20160486,
  "updated": "2019-02-18T19:03:06Z",
  "formattedId": "16.486",
  "initialSituation": "<p>Il numero di posti di giudice al Tribunale amministrativo federale (TAF) deve essere portato temporaneamente a 69 al massimo. Questo aumento dovrà permettere al TAF di ridurre il numero dei ricorsi pendenti attualmente nel settore dell'asilo, così da essere in grado di rispettare i nuovi termini d'evasione che diverranno effettivi con l'entrata in vigore, il 1° gennaio 2019, della modifica del 25 settembre 2015 della legge sull'asilo (RU 2016 3101). Dal 2019 i giudici che lasciano la carica non saranno sostituiti fintanto che il numero di giudici non torni a un massimo di 65 posti a tempo pieno. La Commissione degli affari giuridici del Consiglio degli Stati elabora un'ordinanza dell'Assemblea federale a tal fine. </p><p> </p><p><b>Comunicato stampa del Consiglio federale del 15.02.2017</b></p><p>Nel parere adottato il 15 febbraio 2017, il Consiglio federale accoglie la proposta della Commissione degli affari giuridici del Consiglio degli Stati (CAG S) di aumentare temporaneamente da 65 ad al massimo 69 i posti di giudice del Tribunale amministrativo federale (TAF). Secondo il Collegio governativo questa misura permette al TAF di ridurre il numero dei ricorsi in materia d'asilo attualmente pendenti e di contribuire in tal modo alla velocizzazione delle procedure d'asilo. </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAG-CS",
            "id": 25,
            "name": "Commissione degli affari giuridici CS"
          },
          "date": "2016-12-07T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CAG-CN",
            "id": 12,
            "name": "Commissione degli affari giuridici CN"
          },
          "date": "2017-01-12T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [
        {
          "council": 2,
          "date": "2017-02-27T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2017-03-01T00:00:00Z",
          "text": "Adesione"
        },
        {
          "council": 2,
          "date": "2017-03-17T00:00:00Z",
          "text": "Adozione nella votazione finale"
        },
        {
          "council": 1,
          "date": "2017-03-17T00:00:00Z",
          "text": "Adozione nella votazione finale"
        }
      ],
      "text": "Ordinanza dell'Assemblea federale sui posti di giudice presso il Tribunale amministrativo federale"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 27.02.2017</b></p><p><b>CSt: TAF; numero di giudici potrebbe aumentare da 65 a 69 </b></p><p><b>Il numero di giudici al Tribunale amministrativo federale (TAF) potrebbe aumentare temporaneamente da 65 a 69 per ridurre il numero di ricorsi in materia di asilo e velocizzare le procedure. Con 38 voti contro 6, il Consiglio degli Stati ha adottato oggi una proposta in tal senso della sua Commissione degli affari giuridici.</b></p><p>I \"senatori\" hanno dapprima accettato l'entrata nel merito con 38 voti contro 6, respingendo una proposta di minoranza di Thomas Minder (Indipendente/SH). A suo avviso, i ricorsi legati ai casi di Dublino si accumulano davanti ai tribunali. \"Non è con questo genere di misure che si risolverà il problema\", ha sottolineato invano.</p><p>\"A causa della mancanza di personale, i casi più complessi non sono trattati\", ha spiegato Anne Seydoux (PPD/JU) a nome della commissione. Per gli anni 2017-2018 il TAF stima in 5'200 le procedure di ricorso pendenti. Per questo è necessaria l'assunzione di personale supplementare, ha rilevato la Seydoux, per la quale si tratta di \"una responsabilità che i parlamentari devono assumersi\".</p><p> </p><p>Quattro giudici in più</p><p>La revisione dell'ordinanza dell'Assemblea federale prevede che il numero di posti di giudice a tempo pieno possa essere portato a 69 per un periodo limitato di al massimo due o tre anni. Dopo il 31 agosto 2019, i giudici che lasceranno l'incarico non saranno più rimpiazzati, fino a tornare agli attuali 65 posti.</p><p>La nuova legge sull'asilo, accettata dal popolo nella votazione del 5 giugno 2016 e che entrerà presumibilmente in vigore il primo gennaio 2019, prevede il riassetto del settore e in particolare la velocizzazione delle procedure. Pertanto il TAF dovrà essere in grado di trattare rapidamente i ricorsi sulle decisioni d'asilo.</p><p> </p><p>Notizia ATS</p><p><b>Dibattito al Consiglio nazionale, 01.03.2017</b></p><p><b>TAF, aumentare il numero di giudici </b></p><p>Il numero di giudici al Tribunale amministrativo federale (TAF) dovrebbe aumentare temporaneamente da 65 a 69 per ridurre il numero di ricorsi pendenti in materia di asilo e velocizzare le procedure. Lo ha deciso il Consiglio nazionale con 119 contro 60. Il dossier è pronto per le votazioni finali.</p><p>Una minoranza ha chiesto di respingere il testo. Secondo Pirmin Schwander (UDC/SZ) \"è possibile trattare più casi con meno personale, basta organizzarsi meglio\" e questo aumento di giudici non è quindi necessario.</p><p>\"La proposta è facile da capire. I cittadini hanno chiesto di velocizzare le procedure d'asilo. Internamente sono già state prese diverse misure per aumentare l'efficienza, ma ora è necessario incrementare il numero di giudici\", ha replicato fra gli altri Viola Amherd (PPD/VS). La proposta di non entrata in materia è stata respinta con 103 voti contro 56.</p>",
  "title": "Aumento limitato nel tempo del numero di posti di giudice al Tribunale amministrativo federale"
}