{
  "id": 20160007,
  "updated": "2019-02-18T19:03:06Z",
  "description": "Messaggio del 23 marzo 2016 concernente la prima aggiunta del preventivo 2016",
  "formattedId": "16.007",
  "initialSituation": "<p><b>Comunicato stampa del Consiglio federale del 23.03.2016</b></p><p><b>Il Consiglio federale approva la prima aggiunta al Preventivo 2016 </b></p><p><b>In data odierna il Consiglio federale ha approvato la prima aggiunta al Preventivo 2016 con la quale sottopone al Parlamento 22 crediti aggiuntivi per complessivi 397 milioni di franchi. Per l'anno in corso questi crediti aggiuntivi provocano un aumento dello 0,6 per cento delle uscite autorizzate con il preventivo. </b></p><p>Circa il 90 per cento del volume complessivo dei crediti aggiuntivi (353,4 mio.) è destinato al settore dell'asilo. Dalla metà dell'anno scorso la crisi in Siria e il persistere della pressione migratoria dall'Afghanistan e dall'Africa generano un afflusso straordinario di rifugiati verso l'Europa. Il Preventivo 2016 poggiava sull'ipotesi che nel 2015 sarebbero state presentate 26 000 nuove domande d'asilo e che 30 000 procedure sarebbero state concluse. Le domande presentate sono invece state circa 39 500 e 28 100 procedure hanno potuto essere concluse. Il maggior numero di domande presentate e l'elevata quota di protezione (53,1 %) hanno reso necessario nel 2015 un aumento del numero di personale nel processo d'asilo. Il Consiglio federale chiede pertanto mezzi supplementari, in particolare per l'aiuto sociale (266,8 mio.) e per disporre di più alloggi per i richiedenti l'asilo (82,8 mio.). </p><p>Altre aggiunte consistenti riguardano il rafforzamento delle misure nell'ambito della Commissione per la tecnologia e l'innovazione CTI (15,8 mio.), il mantenimento del valore e l'ulteriore sviluppo della rete nazionale di radiocomunicazione POLYCOM (13,8 mio.) e misure per la lotta contro il terrorismo (6,3 mio.).</p><p>Le uscite domandate con la prima aggiunta al preventivo corrispondono complessivamente allo 0,6 per cento delle uscite totali stanziate con il Preventivo 2016 e sono quindi nettamente superiori alla media nel lungo periodo (2009-2015: 0,2 %).</p><p> </p><p><b>Cosa sono i crediti aggiuntivi?</b></p><p>I crediti aggiuntivi completano il preventivo dell'anno in corso a seguito di spese o uscite per investimenti inevitabili e devono essere stanziati dal Parlamento. Per chiedere un credito aggiuntivo deve essere fornita la prova che il fabbisogno di fondi finanziari non ha potuto essere previsto tempestivamente, che il differimento provocherebbe notevoli svantaggi e che non si può attendere sino al prossimo preventivo. Le unità amministrative devono motivare in modo esaustivo il fabbisogno di credito supplementare.Il Consiglio federale sottopone al Parlamento i crediti aggiuntivi due volte all'anno mediante messaggio. La trattazione nelle Camere federali ha luogo nella sessione estiva (prima aggiunta, insieme al consuntivo dell'anno precedente) e nella sessione invernale (seconda aggiunta, insieme al preventivo per l'anno successivo). </p>",
  "objectives": [
    {
      "number": 0,
      "resolutions": [

      ],
      "text": "Messaggio del 23 marzo 2016 concernente la prima aggiunta del preventivo 2016"
    },
    {
      "number": 1,
      "resolutions": [
        {
          "council": 1,
          "date": "2016-05-31T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2016-06-09T00:00:00Z",
          "text": "Adesione"
        }
      ],
      "text": "Decreto federale concernente la prima aggiunta al Preventivo 2016"
    }
  ],
  "proceedings": "<p><b>Dibattito al Consiglio nazionale, 31.05.2016</b></p><p><b>CN: approvato 1° supplemento al preventivo destinato all'asilo </b></p><p><b>(ats) Il Consiglio nazionale ha approvato oggi, con 124 voti contro 64, il primo supplemento di 397 milioni di franchi al preventivo 2016. Circa il 90% della somma globale è destinata all'asilo. Adottato anche il conto di Stato del 2015. I dossier passano ora all'altra Camera.</b></p><p>Della somma destinata all'asilo (353,4 milioni), 266,8 milioni sono destinati all'aiuto sociale, ulteriori 82,8 verranno impiegati per il collocamento dei rifugiati.</p><p>Il preventivo 2016 si basava sull'ipotesi che l'anno scorso sarebbero state presentate 26 mila nuove richieste d'asilo e che 30 mila procedure sarebbero state concluse. Le domande presentate sono invece state circa 39'500 e soltanto 28'100 dossier hanno potuto essere evasi.</p><p>Il maggior numero di richieste di asilo e l'elevata quota di protezione (53,1%) concessa dalla Confederazione hanno reso necessario un aumento del numero di personale nel processo d'asilo.</p><p>Gli altri crediti di un certo peso riguardano il rafforzamento delle misure nell'ambito della Commissione per la tecnologia e l'innovazione (15,8 milioni), il mantenimento del valore e l'ulteriore sviluppo della rete nazionale di radiocomunicazione POLYCOM (13,8 milioni) e misure per la lotta contro il terrorismo (6,3 milioni).</p><p> </p><p><b>Dibattito al Consiglio nazionale, 09.06.2016</b></p><p><b>CSt: approvato 1° supplemento al preventivo destinato all'asilo </b></p><p>(ats) Dopo il Consiglio nazionale, anche Gli Stati hanno approvato - senza opposizioni - il primo supplemento di 397 milioni di franchi al preventivo 2016. Circa il 90% della somma globale è destinata all'asilo. Adottato anche il conto di Stato del 2015.</p>",
  "title": "Preventivo 2016. Supplemento I"
}