{
  "id": 20160504,
  "updated": "2023-05-15T11:10:58Z",
  "formattedId": "16.504",
  "initialSituation": "<p><b>Comunicato stampa della commissione della sicurezza sociale e della sanità del Consiglio nazionale del 19.08.2022</b></p><p>La Commissione ha adottato all'unanimità il suo progetto di modifica della legge sugli agenti terapeutici, con la quale attua l'<b>Iv. Pa. Giezendanner \"Garantire l'approvvigionamento di sangue e la gratuità della donazione\" </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160504\">16.504</a>). Sulla base dei riscontri espressi nella procedura di consultazione essa ha dapprima adeguato il progetto in due punti. Soprattutto nell'interesse dei pazienti con gruppi sanguigni molto rari, il sangue e i suoi derivati devono poter essere importati eccezionalmente anche quando la gratuità della donazione non è garantita. I criteri per l'esclusione dalla donazione di sangue devono basarsi sul comportamento a rischio dei donatori e vanno motivati dal profilo scientifico. </p><p> </p><p><b>Comunicato stampa del Consiglio federale dal 16.12.2022 </b></p><p><b>Con una revisione di legge, si intende sancire la gratuità della donazione di sangue e vietare le discriminazioni in quest'ambito. Nella seduta del 16 dicembre 2022, il Consiglio federale ha adottato il parere sull'iniziativa parlamentare \"Garantire l'approvvigionamento di sangue e la gratuità della donazione\". </b></p><p>Il Consiglio federale ritiene importante che la Svizzera disponga costantemente di sufficienti riserve di sangue. Con la modifica della legge sugli agenti terapeutici (LATer), il principio della gratuità della donazione di sangue sarà sancito nella legge. Inoltre si propone di inserire nella LATer un divieto di discriminazione nell'ambito della donazione di sangue. In futuro qualsiasi forma di discriminazione, per esempio in base all'orientamento sessuale, dovrà essere proibita. Il Consiglio federale respinge tuttavia la proposta della commissione di sancire nella legge la possibilità di aiuti finanziari. È infatti dell'avviso che il finanziamento delle donazioni di sangue sia un compito privato e debba essere assicurato integralmente dalla vendita dei derivati del sangue. Inoltre, di principio l'assistenza sanitaria è di competenza dei Cantoni.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CSS-CN",
            "id": 6,
            "name": "Commissione della sicurezza sociale e della sanità"
          },
          "date": "2018-01-25T00:00:00Z",
          "text": "È dato seguito"
        },
        {
          "committee": {
            "abbreviation": "CSS-CS",
            "id": 19,
            "name": "Commissione della sicurezza sociale e della sanità CS"
          },
          "date": "2018-10-15T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [
        {
          "council": 1,
          "date": "2021-06-18T00:00:00Z",
          "text": "Proroga del termine"
        },
        {
          "council": 1,
          "date": "2023-05-03T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale sui medicamenti e i dispositivi medici (Legge sugli agenti terapeutici, LATer)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 03.05.2023</b></p><p><b>Donazione sangue, basta discriminare omosessuali</b></p><p><b>Gli omosessuali non dovranno più essere esclusi dalla donazione di sangue. Lo ha stabilito oggi il Consiglio nazionale, precisando che le restrizioni saranno legate solo a comportamenti sessuali a rischio, indipendentemente dal genere e dall'orientamento sessuale. Il Consiglio degli Stati deve ancora esprimersi.</b></p><p>\"La donazione di sangue è un atto civico, un atto di solidarietà, gratuito, generoso e senza discriminazioni. Questa assenza di discriminazione è essenziale e indiscutibile. Nessuno può essere discriminato\", ha dichiarato a nome della commissione Michel Matter (PVL/GE) spiegando gli elementi cardine della revisione della legge sugli agenti terapeutici (LATer, adottata all'unanimità dal plenum.</p><p>La comunità scientifica concorda sul principio che una persona che ha una relazione esclusiva e a lungo termine non rappresenta un rischio maggiore di trasmissione per via ematica di malattie infettive, indipendentemente dal suo orientamento sessuale, ha spiegato Matter.</p><p>Non è quindi più necessario imporre dodici mesi di astinenza agli uomini che hanno rapporti sessuali con altri uomini, come avviene dal 1° luglio 2017, ha spiegato il relatore della commissione. Prima di questa data, gli omosessuali erano invece sistematicamente esclusi dalla donazione, ha puntualizzato il deputato ginevrino.</p><p>I criteri di esclusione, ha aggiunto, dovrebbero invece essere basati sul comportamento individuale di coloro che sono disposti a donare ed essere scientificamente fondati.</p><p>Olter a ciò, il plenum ha iscritto nella legge il principio di un approvvigionamento sufficiente di sangue e dei suoi derivati alla popolazione e la gratuità della donazione di sangue. Quest'ultima, benché sancita nella Costituzione federale, non è finora mai state attuata nella legge, stando all'ex consigliere nazionale Ulrich Giezendanner (UDC/AG) autore dell'iniziativa parlamentare sfociata nella modifica legidlativa adottata oggi.</p><p><b> </b></p><p><b>Informazioni</b></p><p>Boris Burri, segretario della commissione,</p><p>058 322 92 59,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p>",
  "title": "Garantire l'approvvigionamento di sangue e la gratuità della donazione"
}