{
  "id": 20160042,
  "updated": "2019-02-18T19:03:06Z",
  "description": "Messaggio del 16 settembre 2016 concernente la seconda aggiunta al preventivo per il 2016",
  "formattedId": "16.042",
  "initialSituation": "<p><b>Comunicato stampa del Consiglio federale del 16.09.2016</b></p><p><b>Il Consiglio federale approva la seconda aggiunta al preventivo 2016 </b></p><p><b>In data odierna il Consiglio federale ha approvato la seconda aggiunta al preventivo 2016, con la quale sottopone al Parlamento tredici crediti aggiuntivi per un totale di 131,5 milioni di franchi. Nell'anno in corso gli aumenti di preventivo comportano un incremento delle uscite preventivate pari allo 0,2 per cento. </b></p><p>I crediti aggiuntivi riguardano principalmente l'aumento delle uscite per l'aiuto sociale nel settore dell'asilo. Il preventivo 2016 poggiava sull'ipotesi che nel 2015 sarebbero state presentate 26 000 e, nel 2016, 24 000 domande d'asilo. In realtà le domande d'asilo presentate nel 2015 sono state 39 500. Di conseguenza nel 2016 è aumentato il numero iniziale di persone rientranti nella competenza finanziaria della Confederazione. I mezzi finanziari necessari a tale scopo (266,8 mio.) sono stati concessi dal Parlamento mediante la prima aggiunta. La seconda aggiunta serve a coprire il maggiore fabbisogno dovuto all'aumento delle domande d'asilo nel 2016; ammonta a 98,8 milioni e si fonda su una previsione di 35 000 domande d'asilo.</p><p>Un altro aumento significativo riguarda il finanziamento dei sussidi d'esercizio alle scuole universitarie professionali. La Confederazione sussidia gli investimenti e l'esercizio di scuole universitarie professionali di diritto pubblico. A seguito della maggiore richiesta di cicli di studio e dei minori contributi federali versati nel 2016, a fine 2016 si delinea un disavanzo di 15 milioni. Il credito aggiuntivo sarà interamente compensato. </p><p>Se dalle aggiunte si deducono le compensazioni effettuate su altri crediti iscritti a preventivo (24,4 mio.), risultano maggiori uscite effettive per 107,1 milioni di franchi. Questo aumento corrisponde allo 0,2 per cento delle uscite autorizzate con il preventivo 2016 e coincide con la media a lungo termine per la seconda aggiunta (2009-2015: 0,2 %).</p>",
  "objectives": [
    {
      "number": 0,
      "resolutions": [

      ],
      "text": "Messaggio del 16 settembre 2016 concernente la seconda aggiunta al preventivo per il 2016"
    },
    {
      "number": 1,
      "resolutions": [
        {
          "council": 1,
          "date": "2016-11-30T00:00:00Z",
          "text": "Discussione"
        },
        {
          "council": 1,
          "date": "2016-12-01T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2016-12-05T00:00:00Z",
          "text": "Adesione"
        }
      ],
      "text": "Decreto federale I concernente la seconda aggiunta al preventivo per il 2016"
    },
    {
      "number": 2,
      "resolutions": [
        {
          "council": 1,
          "date": "2016-11-30T00:00:00Z",
          "text": "Discussione"
        },
        {
          "council": 1,
          "date": "2016-12-01T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2016-12-05T00:00:00Z",
          "text": "Adesione"
        }
      ],
      "text": "Decreto federale II concernente i prelievi supplementari dal Fondo per l'infrastruttura ferroviaria per il 2016"
    },
    {
      "number": 3,
      "resolutions": [
        {
          "council": 1,
          "date": "2016-11-30T00:00:00Z",
          "text": "Discussione"
        },
        {
          "council": 1,
          "date": "2016-12-01T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2016-12-05T00:00:00Z",
          "text": "Adesione"
        }
      ],
      "text": "Decreto federale III concernente il finanziamento della partecipazione svizzera ai programmi quadro di ricerca e innovazione dell'Unione europea negli anni 2014-2020"
    }
  ],
  "proceedings": "<p><b>Dibattito al Consiglio nazionale, 01.12.2016</b></p><p><b>CN: aggiunta II al preventivo 2016; approvati 131,5 milioni in più </b></p><p><b>(ats) Il settore dell'asilo potrebbe avere ripercussioni sui conti della Confederazione. Il Nazionale ha adottato oggi con 172 voti contro 19, il secondo supplemento al budget 2016. Si tratta di 131,5 milioni in più, di cui ben 98,8 milioni serviranno per l'aiuto sociale destinato ai profughi, i cui arrivi nel 2016 hanno superato le attese. </b></p><p>Questa somma include anche 15 milioni di franchi supplementari per le scuole universitarie professionali. Un'aggiunta di 6,6 milioni servirà invece a finanziare i contributi alle organizzazioni internazionali, in particolare l'Agenzia incaricata dei controlli delle frontiere esterne dell'UE (Frontex).</p><p>Cinque milioni supplementari andranno alle prestazioni complementari dell'AI. Due milioni dovranno servire a finanziare 20 posti in più creati per potenziare la lotta contro il terrorismo. Tutte le guardie di confine riceveranno inoltre uno smartphone entro la fine del 2016, ciò che necessiterà una somma di 2,1 milioni di franchi supplementari.</p><p>Altri 500'000 franchi in più andranno all'esecuzione delle pene, mentre il sostegno al Forum economico mondiale (WEF) di Davos ammonterà a 733'292 franchi.</p><p>Il Nazionale ha infine dato il via libera a un credito di impegno di 12 milioni destinati ai lavori di pianificazione della costruzione di un nuovo edificio che ospiterà l'Unione internazionale delle telecomunicazioni a Ginevra.</p><p> </p><p><b>Dibattito al Consiglio degli Stati, 05.12.2016</b></p><p>(ats) Il Consiglio degli Stati ha adottato, con 41 voti contro 1, il secondo supplemento al budget 2016. Si tratta di 131,5 milioni in più, di cui ben 98,8 milioni serviranno per l'aiuto sociale destinato ai profughi, i cui arrivi quest'anno hanno superato le attese;</p>",
  "title": "Preventivo 2016. Aggiunta II"
}