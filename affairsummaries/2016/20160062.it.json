{
  "id": 20160062,
  "updated": "2019-02-18T19:03:06Z",
  "description": "Messaggio del 31 agosto 2016 concernente la revisione parziale 1+ della legge sulla navigazione aerea (LNA 1+)",
  "formattedId": "16.062",
  "initialSituation": "<p><b>Comunicato stampa del Consiglio federale del 31.08.2016</b></p><p><b>Il Consiglio federale adotta il messaggio concernente la revisione parziale della legge sulla navigazione aerea </b></p><p><b>In data odierna il Consiglio federale ha preso atto degli esiti della procedura di consultazione relativa alla revisione parziale 1+ della legge federale sulla navigazione aerea, adottando il messaggio e il relativo disegno di legge. Questo progetto, a carattere prevalentemente tecnico, comprende miglioramenti in materia di sicurezza, procedure di autorizzazione più efficienti e condizioni quadro per la collaborazione di Skyguide con altri fornitori di servizi di sicurezza aerea. </b></p><p>Con la revisione parziale 1+ della legge sulla navigazione aerea, vengono recepite norme europee e fissate le condizioni quadro per la registrazione e il finanziamento di dati aeronautici. L'attuale procedura di ammissione degli ostacoli alla navigazione aerea viene semplificata e snellita. Riguardo al tema della sicurezza dell'aviazione si prevedono misure complementari atte a migliorare la prevenzione di atti illeciti diretti contro il traffico aereo e nuovi strumenti volti a garantire controlli di sicurezza più efficienti negli aeroporti; si inaspriscono ad esempio le disposizioni penali per i casi di elusione di tali controlli. Per le compagnie aeree viene inoltre introdotto l'obbligo di consegnare, se richiesti, gli elenchi dei passeggeri alle competenti autorità di perseguimento penale. </p><p>Nell'interesse della sicurezza aerea, nel quadro della revisione parziale 1+ viene prescritto l'uso esclusivo della lingua inglese nella radiotelefonia per limitare il rischio di malintesi nella comunicazione. Inoltre una modifica della legge sulle telecomunicazioni introduce il divieto di usare apparecchi che interferiscono con i segnali della navigazione satellitare. Vengono altresì definite le condizioni alle quali Skyguide può delegare a partner esteri la fornitura di servizi di sicurezza aerea oppure fornire tali servizi nel quadro di una cooperazione internazionale. Una modifica della legge sull'utilizzazione dell'imposta sugli oli minerali dovrà infine consentire una maggiore flessibilità nella distribuzione dei fondi derivanti dal finanziamento speciale del traffico aereo. </p>",
  "objectives": [
    {
      "number": 0,
      "resolutions": [

      ],
      "text": "Messaggio del 31 agosto 2016 concernente la revisione parziale 1+ della legge sulla navigazione aerea (LNA 1+)"
    },
    {
      "number": 1,
      "resolutions": [
        {
          "council": 1,
          "date": "2016-12-14T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2017-03-15T00:00:00Z",
          "text": "Deroga"
        },
        {
          "council": 1,
          "date": "2017-05-29T00:00:00Z",
          "text": "Deroga"
        },
        {
          "council": 2,
          "date": "2017-06-07T00:00:00Z",
          "text": "Adesione"
        },
        {
          "council": 1,
          "date": "2017-06-16T00:00:00Z",
          "text": "Adozione nella votazione finale"
        },
        {
          "council": 2,
          "date": "2017-06-16T00:00:00Z",
          "text": "Adozione nella votazione finale"
        }
      ],
      "text": "Legge federale sulla navigazione aerea (LNA)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 14.12.2016</b></p><p><b>CN: approvata revisione legge navigazione aerea </b></p><p><b>(ats) Migliore sicurezza, procedure di autorizzazione più efficienti e condizioni quadro per la collaborazione di Skyguide: questi i contenuti della revisione della Legge federale sulla navigazione aerea, adottata oggi all'unanimità dal Consiglio nazionale. Gli Stati devono ancora esprimersi.</b></p><p>Con questa revisione, a carattere prevalentemente tecnico, vengono recepite norme europee e fissate nuove misure di sicurezza per lottare contro il terrorismo, ha spiegato Fabio Regazzi (PPD/TI) a nome della commissione.</p><p>Riguardo alla sicurezza, sono previste misure complementari volte a migliorare la prevenzione di atti illeciti contro il traffico aereo e nuovi strumenti per garantire controlli più efficienti negli aeroporti. Ad esempio, vengono inasprite le disposizioni penali per chi elude i controlli. Per le compagnie aeree viene inoltre introdotto l'obbligo di consegnare, su richiesta, gli elenchi dei passeggeri alle competenti autorità di perseguimento penale.</p><p>La Camera del popolo ha inoltre deciso di sopprimere l'obbligo di sostenere sul lungo termine le prestazioni deficitarie di Skyguide, ad esempio quelle fornite all'estero. L'obiettivo è trovare una soluzione sostenibile per il finanziamento dei servizi di navigazione aerea.</p><p>La nuova legge disciplina inoltre le condizioni alle quali Skyguide può delegare a partner esteri la fornitura di servizi di sicurezza oppure fornire tali servizi nel quadro di una cooperazione internazionale. Una modifica della legge sull'utilizzazione dell'imposta sugli oli minerali permetterà inoltre consentire una maggiore flessibilità nella distribuzione dei fondi derivanti dal finanziamento speciale del traffico aereo.</p><p>La Camera, con 136 voti contro 43 e due astenuti, ha invece respinto le nuove condizioni quadro per la registrazione e il finanziamento di dati aeronautici. La banca dati proposta dal governo è troppo costosa - 8/9 milioni per la sua creazione e 1,5 milioni all'anno per il suo funzionamento -, ha spiegato Regazzi sostenendo che le basi legali attuali sono sufficienti per raccogliere i dati in modo soddisfacente.</p><p>Con 99 voti contro 71 e due astenuti, la Camera del popolo ha anche bocciato l'idea del governo di prevedere l'uso esclusivo della lingua inglese nella radiotelefonia per limitare il rischio di malintesi nella comunicazione. Invitando i colleghi a bocciare questa proposta, Bernhard Guhl (PBD/AG) ha ricordato che tale regola non esiste nei Paesi limitrofi al nostro. \"In Francia ad esempio, ci sono piccoli aerodromi dove si parla solo francese\", ha aggiunto. Per la maggioranza si potrà modificare la legge qualora la prassi dovesse cambiare in Europa.</p><p> </p><p>Notizia ATS</p><p><b>Dibattito al Consiglio degli Stati, 15.03.2017</b></p><p><b>CSt: aviazione, rafforzare la sicurezza </b></p><p><b>Chi sale armato a bordo di un aereo deve poter essere punito. Lo ha deciso oggi il Consiglio degli Stati, adottando con 35 voti a 4 una revisione della legge sull'aviazione che mira a rafforzare la sicurezza aerea. Il dossier torna alla Camera del popolo per alcune divergenze.</b></p><p>Nessuno ha contestato la necessità di una riforma. Attualmente chi tenta di accedere alla cabina di pilotaggio armato può essere arrestato ma non rischia nessuna sanzione se possiede un permesso per il porto d'armi e un'arma legale. Il progetto adottato oggi prevede in casi di questo tipo fino a tre anni di prigione e 20'000 franchi di multa.</p><p>Oltre a ciò, in base alla nuova normativa saranno vietati i dispositivi di radiocomunicazione che possono perturbare i segnali dei sistemi di navigazione aerea. Chi viola la legge rischia una multa fino a 100'000 franchi.</p><p>Sempre riguardo alla sicurezza, sono previste misure complementari volte a migliorare la prevenzione di atti illeciti contro il traffico aereo e nuovi strumenti per garantire controlli più efficienti negli aeroporti. Ad esempio, vengono inasprite le disposizioni penali per chi elude i controlli.</p><p>Per le compagnie aeree viene introdotto l'obbligo di consegnare, su richiesta, gli elenchi dei passeggeri alle competenti autorità di perseguimento penale. Gli Stati hanno però alleggerito l'obbligo: solo le informazioni raccolte dalle compagnie nel quadro delle loro normali attività dovrebbero poter essere trasmesse, è stato deciso tacitamente.</p><p>La revisione precisa anche alcuni aspetti tecnici. Il Consiglio federale voleva creare una piattaforma nazionale di registrazione di tutti i dati aeronautici. Il Nazionale si era opposto, giudicandola troppo costosa, ma oggi gli Stati hanno preferito allinearsi al governo, con 31 voti a 9.</p><p>La Camera ha seguito l'esecutivo anche sulle conversazioni radiotelefoniche, che dovranno tenersi in inglese (21 voti a 18). Il Nazionale si era opposto. L'attuale coabitazione di langue nazionali e inglese crea un rischio per la sicurezza a causa malintesi, ha spiegato la ministra dei trasporti Doris Leuthard.</p><p>Il plenum ha inoltre deciso di sopprimere l'obbligo per il Consiglio federale di sostenere sul lungo termine le prestazioni deficitarie di Skyguide, ad esempio quelle fornite all'estero. L'obiettivo è trovare una soluzione sostenibile per il finanziamento dei servizi di navigazione aerea.</p><p>La nuova legge disciplina inoltre le condizioni alle quali Skyguide può delegare a partner esteri la fornitura di servizi di sicurezza oppure fornire tali servizi nel quadro di una cooperazione internazionale.</p><p>Una modifica della legge sull'uso dell'imposta sugli oli minerali permetterà inoltre consentire una maggiore flessibilità nella distribuzione dei fondi derivanti dal finanziamento speciale del traffico aereo.</p><p> </p><p>Notizia ATS</p><p><b>Dibattito al Consiglio nazionale, 29.05.2017</b></p><p><b>navigazione aerea, comunicazioni in inglese </b></p><p><b>Le conversazioni radio fra aerei e servizio di sicurezza in Svizzera devono avvenire principalmente in inglese. Il Consiglio nazionale si è tacitamente allineato oggi agli Stati per quanto riguarda questa divergenza nella legge sulla navigazione aerea.</b></p><p>In un primo tempo il plenum aveva respinto l'uso standard della lingua di Shakespeare. L'attuale coabitazione di langue nazionali e inglese crea un rischio per la sicurezza e causa malintesi, ha però messo in guardia la ministra dei trasporti Doris Leuthard, convincendo i deputati.</p><p>La Camera del popolo si è tacitamente allineata a quella dei cantoni anche su altre tre divergenze. Ha accettato una restrizione, voluta dagli Stati, per quanto riguarda la trasmissione dei dati dei passeggeri: potranno essere diffuse solo le informazioni raccolte dalle compagnie nel quadro delle loro normali attività.</p><p>Ha invece respinto, con 129 voti a 45, una proposta di Balthasar Glättli (Verdi/ZH) che chiedeva di limitare maggiormente l'accesso delle autorità ai dati. Non siamo di fronte a una sorveglianza segreta, ha spiegato Leuthard, ma a una misura di sicurezza che permette alla giustizia di avere accesso a una lista di passeggeri per arrestare criminali.</p><p>Con questa revisione, a carattere prevalentemente tecnico, vengono recepite norme europee e fissate nuove misure di sicurezza per lottare contro il terrorismo. Riguardo alla sicurezza, sono previste misure complementari volte a migliorare la prevenzione di atti illeciti contro il traffico aereo e nuovi strumenti per garantire controlli più efficienti negli aeroporti.</p><p>La nuova legge disciplina inoltre le condizioni alle quali Skyguide può delegare a partner esteri la fornitura di servizi di sicurezza oppure fornire tali servizi nel quadro di una cooperazione internazionale.</p><p>Il dossier torna agli Stati per un'ultima divergenza.</p><p> </p><p>Notizia ATS</p><p><b>Dibattito al Consiglio degli Stati, 07.06.2017</b></p><p><b>Navigazione aera, comunicazioni in inglese con eccezioni </b></p><p><b>Le conversazioni radio fra aerei e servizio di sicurezza in Svizzera devono avvenire principalmente in inglese. Il governo può tuttavia prevedere delle eccezioni. Il Consiglio degli Stati ha accettato oggi tacitamente questo compromesso proposto dal Nazionale in seno alla legge sulla navigazione aerea. Il dossier è pronto per le votazioni finali.</b></p><p>Con questa revisione, a carattere prevalentemente tecnico, vengono recepite norme europee e fissate nuove misure di sicurezza per lottare contro il terrorismo. Sono previste misure complementari volte a migliorare la prevenzione di atti illeciti contro il traffico aereo e nuovi strumenti per garantire controlli più efficienti negli aeroporti.</p><p>Vengono ad esempio inasprite le disposizioni penali per chi elude i controlli. Per le compagnie aeree viene inoltre introdotto l'obbligo di consegnare, su richiesta, gli elenchi dei passeggeri alle competenti autorità di perseguimento penale.</p><p>La nuova legge disciplina inoltre le condizioni alle quali Skyguide può delegare a partner esteri la fornitura di servizi di sicurezza oppure fornire tali servizi nel quadro di una cooperazione internazionale.</p>",
  "title": "Legge sulla navigazione aerea. Revisione parziale 1+"
}