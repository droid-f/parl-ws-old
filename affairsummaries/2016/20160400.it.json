{
  "id": 20160400,
  "updated": "2019-02-18T19:03:06Z",
  "formattedId": "16.400",
  "initialSituation": "<p><b>Rapporto della Commissione degli affari giuridici del Consiglio nazionale del 6 aprile 2017 </b></p><p>Il 16 marzo 2012 l'ordinanza sui giudici è stata modificata riguardo al sistema salariale e al modello per il calcolo degli stipendi iniziali dei giudici. Alcuni giudici eletti dopo l'entrata in vigore del nuovo sistema hanno così potuto beneficiare di uno stipendio nettamente più elevato di altri della stessa età, in carica già da diversi anni. Queste disparità persisteranno sino al 2022. </p><p>La Commissione degli affari giuridici del Consiglio nazionale propone pertanto di introdurre un nuovo sistema salariale che prevede una graduazione degli stipendi in funzione dell'età e dell'esperienza professionale. Nell'ordinanza sarà sancito uno stipendio unitario, che corrisponde all'importo massimo della 33a classe di stipendio ai sensi dell'ordinanza sul personale federale e che sarà ridotto del 7,5 per cento per le persone che non hanno ancora compiuto 45 anni o non possono com-provare un'esperienza professionale di almeno 48 mesi presso un tribunale della Confederazione, un tribunale cantonale superiore oppure, con funzione direttiva, presso un'autorità di perseguimento penale. Lo stipendio viene decurtato del 15 per cento se la persona non ha ancora raggiunto l'età menzionata né può vantare l'esperienza professionale citata. </p><p>Questo nuovo sistema salariale si applicherà dalla sua entrata in vigore a tutti gli stipendi dei giudici ordinari del Tribunale penale federale, dei giudici ordinari del Tribunale federale dei brevetti e ai giudici del Tribunale amministrativo federale. Saranno quindi interessati dalla modifica sia gli stipendi dei giudici in carica sia quelli dei giudici che saranno eletti in futuro. La modifica permetterà quindi di eliminare le attuali disparità salariali. </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAG-CN",
            "id": 12,
            "name": "Commissione degli affari giuridici CN"
          },
          "date": "2016-01-22T00:00:00Z",
          "text": "Decisione di elaborare un progetto di atto normativo"
        },
        {
          "committee": {
            "abbreviation": "CAG-CS",
            "id": 25,
            "name": "Commissione degli affari giuridici CS"
          },
          "date": "2016-02-02T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [
        {
          "council": 1,
          "date": "2017-06-12T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2017-11-27T00:00:00Z",
          "text": "Adesione"
        },
        {
          "council": 1,
          "date": "2017-12-15T00:00:00Z",
          "text": "Adozione nella votazione finale"
        },
        {
          "council": 2,
          "date": "2017-12-15T00:00:00Z",
          "text": "Adozione nella votazione finale"
        }
      ],
      "text": "Ordinanza dell’Assemblea federale concernente i rapporti di lavoro e la retribuzione dei giudici del Tribunale amministrativo federale, dei giudici ordinari del Tribunale penale federale e dei giudici ordinari del Tribunale federale dei brevetti (Ordinanza sui giudici)"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 12.06.2017</b></p><p>Il Consiglio nazionale ha approvato, con 111 voti contro 60, un nuovo sistema salariale per i giudici del Tribunale amministrativo federale (TAF), del Tribunale penale federale (TPF) e del Tribunale federale dei brevetti (TFB) elaborato dalla Commissione degli affari giuridici del Consiglio nazionale (CAG-N). Il nuovo sistema retributivo permette di eliminare le disparità attuali. A volte le buste paga dei giudici di nuova nomina è maggiore di quella dei colleghi della stessa età in carica già da numerosi anni. Alcuni giudici vedranno così la loro paga ridotta: del 7,5% se non hanno ancora 45 anni o del 7,5% in caso di esperienza professionale limitata. Le due riduzioni sono cumulabili.</p><p> </p><p>Notizia ATS</p><p><b>Dibattito al Consiglio degli Stati, 27.11.2017</b></p><p>Il Consiglio degli Stati ha accolto per 35 voti a 7 astenuti un nuovo modello salariale per i giudici del Tribunale penale federale, del Tribunale federale dei brevetti e del Tribunale amministrativo federale.</p>",
  "title": "Retribuzione dei giudici ordinari del Tribunale penale federale, dei giudici ordinari del Tribunale federale dei brevetti e dei giudici del Tribunale amministrativo federale. Adeguamenti individuali eccezionali e verifica del sistema salariale"
}