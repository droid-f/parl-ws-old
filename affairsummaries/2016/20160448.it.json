{
  "id": 20160448,
  "updated": "2022-12-16T08:02:53Z",
  "formattedId": "16.448",
  "initialSituation": "<p>Fondandomi sull'articolo 160 capoverso 1 della Costituzione federale e sull'articolo 107 della legge sul Parlamento, presento la seguente iniziativa parlamentare:</p><p>È necessario porre le condizioni affinché, malgrado il considerevole calo dei prezzi dell'elettricità, le centrali idroelettriche, che contribuiscono con più del 55 per cento alla produzione di elettricità svizzera, possano mantenere la propria capacità produttiva. Occorre anche prevedere un pacchetto di misure a tempo determinato costituito, ad esempio, da mutui senza interesse oppure con interesse ridotto. Inoltre si deve esaminare un nuovo modello di mercato come il modello a quote e introdurlo in caso di necessità.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAPTE-CN",
            "id": 7,
            "name": "Commissione dell'ambiente, della pianificazione del territorio e dell'energia CN"
          },
          "date": "2017-08-28T00:00:00Z",
          "text": "È dato seguito"
        },
        {
          "committee": {
            "abbreviation": "CAPTE-CS",
            "id": 20,
            "name": "Commissione dell'ambiente, della pianificazione del territorio e dell'energia CS"
          },
          "date": "2018-08-13T00:00:00Z",
          "text": "Adesione"
        },
        {
          "council": 1,
          "date": "2021-03-19T00:00:00Z",
          "text": "Proroga del termine"
        },
        {
          "council": 1,
          "date": "2022-12-16T00:00:00Z",
          "text": "Stralcio dal ruolo"
        }
      ],
      "text": null
    },
    {
      "number": 1,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione dell'ambiente, della pianificazione del territorio e dell'energia del Consiglio nazionale del 29.08.2017</b></p><p>La Commissione dell'energia del Consiglio nazionale vuole garantire l'approvvigionamento in energia idroelettrica. Eventuali misure di sostegno devono tuttavia essere esaminate attentamente. A tale scopo ha deciso di attendere i risultati dei chiarimenti che l'Amministrazione sta attualmente svolgendo presso le aziende elettriche. </p><p>La Commissione dell'ambiente, della pianificazione del territorio e dell'energia del Consiglio nazionale (CAPTE-N) ha nuovamente esaminato eventuali misure di sostegno dell'energia idrica nel quadro del dibattito sulla \"Strategia Reti elettriche\" (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160035\">16.035</a>). Per un'analisi approfondita del disegno 2, che il Consiglio nazionale ha rinviato alla CAPTE durante la sessione estiva, la Commissione ha già sentito nella sua ultima riunione la Commissione federale dell'energia elettrica ElCom (cfr. <a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-3-7639\">rapporto</a>). </p><p>La Commissione è sempre unanime nell'affermare che a causa dell'attuale situazione del mercato, l'energia idroelettrica è confrontata a grandi sfide. Nel contempo è fondamentale procedere a un esame accurato delle possibili misure. Per questo motivo, dopo una discussione approfondita, la Commissione ha deciso di attendere i dati rilevati dall'Ufficio federale dell'energia presso i gestori delle centrali idroelettriche (nell'ambito dei preparativi per la revisione della legge sull'approvvigionamento elettrico LAEl) e di sospendere il disegno 2. Questi accertamenti intendono creare una maggiore trasparenza e una base di discussione più ampia per quanto concerne urgenza e forma delle misure di sostegno. Inoltre, la Commissione è intenzionata a conferire importanza al tema dell'energia idroelettrica nella discussione politica sul nuovo market design, dando seguito con 14 voti contro 9 all'Iv. Pa. Rösti <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160448\">16.448</a> \"Garantire l'autoapprovvigionamento in energia idroelettrica per superare l'attuale calo dei prezzi\". Con 12 voti contro 7 e 3 astensioni ha invece respinto l'iniziativa del Cantone di Ginevra <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20150313\">15.313</a> che chiede d'introdurre una tassa sull'elettricità proveniente da fonti non rinnovabili. Una minoranza sostiene la richiesta. </p><p><b> </b></p><p><b>Comunicato stampa della commissione dell'ambiente, della pianificazione del territorio e dell'energia del Consiglio degli Stati del 14.08.2018</b></p><p>La Commissione ha infine deciso all'unanimità di dare seguito all'iniziativa <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160448\">16.448</a> \"Garantire l'autoapprovvigionamento in energia idroelettrica per superare l'attuale calo dei prezzi\". Tuttavia, considerata l'imminente revisione della legge sull'approvvigionamento elettrico, essa si aspetta che per il proseguimento dei lavori la Commissione omologa tenga conto di quanto sta attualmente facendo il Consiglio federale. </p><p> </p><p><b>Informazioni</b></p><p>Sébastien Rey, segretario della commissione,</p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Garantire l'autoapprovvigionamento in energia idroelettrica per superare l'attuale calo dei prezzi"
}