{
  "id": 20160498,
  "updated": "2023-06-07T12:02:08Z",
  "formattedId": "16.498",
  "initialSituation": "<p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 29.03.2023</b></p><p>La Commissione ha adottato, con 15 voti contro 8, un progetto di modifica della legge federale sull'acquisto di fondi da parte di persone all'estero (LAFE, la cosiddetta Lex Koller), che ha elaborato nel contesto dell'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20160498\">16.498</a>. Il progetto persegue lo scopo di proteggere le infrastrutture strategiche dell'economia energetica dal controllo di investitori esteri. Per la Commissione vi è un interesse pubblico fondamentale a impedire che importanti infrastrutture dell'economia energetica finiscano in mani estere, proprio in considerazione della difficile situazione della sicurezza dell'approvvigionamento della Svizzera. Per \"infrastrutture strategiche dell'economia energetica\" la Commissione intende gli impianti idraulici, gli impianti di trasporto in condotta di combustibili e carburanti gassosi, la rete elettrica e le centrali nucleari. La Commissione intende autorizzarne la vendita all'estero soltanto a condizioni restrittive. Secondo il progetto continueranno ad essere ammessi gli investimenti dall'estero che non determinano una posizione preponderante dell'investitore nell'impresa; una minoranza propone di stralciare questa disposizione derogatoria.</p><p>La minoranza della Commissione respinge il progetto per principio, in quanto ritiene che si tratti di un'ingerenza problematica nella libertà economica. Sempre secondo la minoranza, il rafforzamento della sicurezza dell'approvvigionamento della Svizzera dipende dagli investitori esteri.</p><p> </p><p><b>Comunicato stampa del Consiglio federale, 02.06.2023</b></p><p><b>Il Consiglio federale non vuole assoggettare le infrastrutture del settore energetico alla lex Koller </b></p><p><b>Il Consiglio federale non vuole assoggettare le centrali idroelettriche, le reti di trasporto dell'energia elettrica e le reti del gas alla legge federale sull'acquisto di fondi da parte di persone all'estero (LAFE, cosiddetta lex Koller). Come illustrato nel parere del 2 giugno 2023, ritiene che la lex Koller non sia lo strumento adatto per garantire la sicurezza dell'approvvigionamento nel settore energetico. </b></p><p>Un'iniziativa parlamentare depositata il 16 dicembre 2016 chiede di assoggettare le infrastrutture strategiche dell'economia energetica, segnatamente le centrali idroelettriche, le reti di trasporto dell'energia elettrica e le reti del gas, alla legge federale sull'acquisto di fondi da parte di persone all'estero (LAFE, cosiddetta lex Koller). La Commissione dell'ambiente, della pianificazione del territorio e dell'energia (CAPTE-N) ha quindi elaborato un progetto di modifica della lex Koller in tal senso. </p><p>La necessità di legiferare era stata giustificata in particolare con il fatto che le centrali idroelettriche e le reti rivestono un'importanza strategica e vitale per assicurare un approvvigionamento indipendente, ragion per cui andrebbe esclusa la loro vendita a persone all'estero ai sensi della lex Koller, prevedendo tuttavia possibili deroghe nella legge da adeguare.</p><p><b> </b></p><p>L'attuazione mediante una modifica della lex Koller è inadeguata</p><p>Nel parere del 2 giugno 2023 il Consiglio federale riconosce la necessità di rafforzare la sicurezza dell'approvvigionamento nel settore energetico, ma sottolinea che lo scopo della lex Koller è un altro, ossia di regolamentare la vendita di fondi a persone all'estero. La modifica proposta introdurrebbe all'interno della stessa legge due procedure distinte di autorizzazione con scopi diversi. </p><p>Il Consiglio federale ritiene pertanto che la lex Koller non sia lo strumento adatto per garantire la sicurezza dell'approvvigionamento nel settore energetico. Inoltre, il progetto preliminare solleva varie questioni relativamente alla garanzia della proprietà e alla libertà economica. Per questi e altri motivi, il Consiglio federale propone al Parlamento di respingere il progetto preliminare di modifica della lex Koller. La sua posizione è condivisa anche da un'ampia maggioranza dei partecipanti alla consultazione.</p><p><b> </b></p><p>Importanti infrastrutture del settore energetico sono già in mano dello Stato</p><p>Il Consiglio federale fa inoltre presente che la normativa in vigore offre già una protezione adeguata contro l'influsso straniero sulle infrastrutture del settore energetico. Le infrastrutture importanti appartengono già alla Confederazione, ai Cantoni e ai Comuni, ragion per cui la vendita a persone all'estero è in ogni caso una decisione politica. Inoltre, con la mozione 18.3021, il Parlamento ha incaricato il Consiglio federale di creare una base legale per controllare gli investimenti, che contribuirebbe a proteggere anche le infrastrutture del settore energetico. </p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAPTE-CN",
            "id": 7,
            "name": "Commissione dell'ambiente, della pianificazione del territorio e dell'energia CN"
          },
          "date": "2018-01-22T00:00:00Z",
          "text": "È dato seguito"
        },
        {
          "committee": {
            "abbreviation": "CAPTE-CS",
            "id": 20,
            "name": "Commissione dell'ambiente, della pianificazione del territorio e dell'energia CS"
          },
          "date": "2018-03-19T00:00:00Z",
          "text": "Adesione"
        },
        {
          "council": 1,
          "date": "2020-06-19T00:00:00Z",
          "text": "Proroga del termine"
        },
        {
          "council": 1,
          "date": "2022-03-18T00:00:00Z",
          "text": "Proroga del termine"
        }
      ],
      "text": null
    },
    {
      "number": 1,
      "resolutions": [
        {
          "council": 1,
          "date": "2023-06-07T00:00:00Z",
          "text": "Decisione secondo il disegno (progetto)"
        }
      ],
      "text": "Legge federale sull’acquisto di fondi da parte di persone all’estero"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 07.06.2023</b></p><p><b>Infrastrutture energetiche, restrizione vendita a stranieri</b></p><p><b>La vendita ad investitori esteri di infrastrutture energetiche strategiche come centrali idroelettriche o le reti di trasporto della corrente va limitata. È quanto prevede una modifica della legge federale sull'acquisto di fondi da parte di persone all'estero (LAFE, la cosiddetta Lex Koller, dal nome dell'ex capo del Dipartimento federale di giustizia e polizia Arnold Koller), adottata oggi dal Consiglio nazionale con 120 voti contro 72.</b></p><p>Il progetto persegue lo scopo di proteggere le infrastrutture strategiche dell'economia energetica dal controllo di investitori esteri, ha spiegato Pierre-André Page (UDC/FR) a nome della commissione. Per il friburghese sussiste infatti un interesse pubblico fondamentale a impedire che importanti infrastrutture dell'economia energetica finiscano in mani estere, proprio in considerazione della difficile situazione della sicurezza dell'approvvigionamento della Svizzera.</p><p>Per infrastrutture strategiche dell'economia energetica si intende gli impianti idraulici, gli impianti di trasporto in condotta di combustibili e carburanti gassosi, la rete elettrica e le centrali nucleari, ha spiegato Page. La nuova legge intende autorizzarne la vendita all'estero soltanto a condizioni restrittive. Secondo il progetto continueranno ad essere ammessi gli investimenti dall'estero che non determinano una posizione preponderante dell'investitore nell'impresa.</p><p>\"La Svizzera deve proteggere a livello internazionale le infrastrutture critiche del Paese\", ha detto Mike Egger (UDC/SG). Del resto, ha proseguito, anche altri Paesi applicano varie forme di controllo sugli investimenti.</p><p>Per Gabriela Suter (PS/AG), si tratta di contrastare la tendenza alla privatizzazione degli impianti energetici. Nel caso di un'eventuale conclusione di un accordo sull'elettricità con l'UE, la pressione potrebbe aumentare ulteriormente, ha aggiunto.</p><p>Durante le discussioni, una minoranza - PLR, PVL e Alleanza del Centro - ha chiesto la bocciatura del progetto ritenendo che si tratti di un'ingerenza problematica nella libertà economica.</p><p>\"La Svizzera dipende dagli investimenti esteri per rafforzare la sicurezza dell'approvvigionamento\", ha sostenuto Matthias Samuel Jauslin (PLR/AG). \"Stiamo creando un mostro burocratico\", ha aggiunto Martin Bäumle (PVL/ZH).</p><p>Anche il Consiglio federale si è opposto al progetto. \"È sicuramente necessario rafforzare la sicurezza dell'approvvigionamento energetico, ma la 'lex Koller' non è stata creata per questo scopo\", ha sostenuto, invano, la consigliera federale Elisabeth Baume-Schneider.</p><p><b> </b></p><p><b>Informazioni</b></p><p>Sébastien Rey, segretario della commissione, </p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Assoggettare le infrastrutture strategiche dell'economia energetica alla lex Koller"
}