{
  "id": 20140421,
  "updated": "2019-02-18T19:03:06Z",
  "formattedId": "14.421",
  "initialSituation": "<p>Fondandomi sull'articolo 160 capoverso 1 della Costituzione federale e sull'articolo 107 della legge sul Parlamento, presento la seguente iniziativa:</p><p>Il Parlamento è invitato a modificare le leggi pertinenti in modo da consentire alle Camere federali di approvare le ordinanze d'esecuzione del Consiglio federale relative ad atti legislativi importanti. Questi ultimi devono poter prevedere il diritto per il Parlamento di pronunciarsi sulle ordinanze d'esecuzione approvandole. Nel rispetto del principio della separazione dei poteri, tale approvazione avviene senza possibilità di modifica e senza un esame dettagliato delle diverse disposizioni di esecuzione.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2015-09-24T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p><b>Dibattito al Consiglio degli Stati, 24.09.2015</b></p><p><b>CSt: ordinanze, no diritto di veto parziale per parlamento </b></p><p>(ats) No a un diritto di veto, anche se solo parziale, del parlamento nei confronti delle ordinanze del Consiglio federale. Ne è convinto il Consiglio degli Stati che per 22 voti a 20 ha respinto un'iniziativa parlamentare del \"senatore\" Jean-René Fournier (PPD/ VS).</p><p>Nelle intenzioni del Vallesano, per determinati atti legislativi l'Assemblea federale dovrebbe poter approvare le ordinanze d'esecuzione.</p><p>Per la maggioranza, però, simili strumenti rallenterebbero eccessivamente l'attività legislativa, offrendo alle lobby un'ulteriore possibilità di influsso sulla legislazione.</p><p>Stando al plenum, il parlamento dispone già della possibilità di partecipare alla preparazione delle ordinanze del Consiglio federale: può infatti inserire in una legge riserve di approvazione delle ordinanze.</p><p>Le commissioni parlamentari, inoltre, hanno anche il compito di esercitare efficacemente il diritto di consultazione di cui dispongono nei confronti dei progetti di ordinanza del Governo.</p>",
  "title": "Approvazione delle ordinanze da parte delle Camere federali"
}