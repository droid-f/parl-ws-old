{
  "id": 20140401,
  "updated": "2021-11-09T11:23:55Z",
  "formattedId": "14.401",
  "initialSituation": "<p>Fondandosi sull'articolo 160 capoverso 1 della Costituzione federale e sull'articolo 107 della legge sul Parlamento, la Commissione della gestione del Consiglio degli Stati (CdG-S) presenta la seguente iniziativa: </p><p>La disposizione penale relativa alla criminalità organizzata (art. 260ter CP) va modificata in modo tale che tenga adeguatamente conto delle odierne organizzazioni e associazioni criminali. Nelle grandi linee una revisione potrebbe configurarsi come segue:</p><p>1. L'organizzazione criminale (quale la mafia, il cartello di Medellin, la Yakuza giapponese o le organizzazioni criminali dell'Europa orientale in espansione) dovrebbe essere contemplata in modo più preciso, quanto alla fattispecie penale, nell'attuale articolo 260ter CP e la pena comminata andrebbe inasprita adeguatamente.</p><p>2. L'organizzazione criminale deve essere distinta dall'associazione criminale (p. es. bande di scassinatori, gruppi organizzati nel traffico di droga, clan criminali). L'associazione criminale dovrebbe essere oggetto di una nuova fattispecie penale.</p><p>3. Al fine di distinguere in modo chiaro l'organizzazione criminale e l'associazione criminale dalla banda (libera unione di almeno due autori), per quest'ultima si potrebbe fornire una definizione legale nell'articolo 110 CP.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAG-CS",
            "id": 25,
            "name": "Commissione degli affari giuridici CS"
          },
          "date": "2015-02-10T00:00:00Z",
          "text": "È dato seguito"
        },
        {
          "committee": {
            "abbreviation": "CAG-CN",
            "id": 12,
            "name": "Commissione degli affari giuridici CN"
          },
          "date": "2015-11-13T00:00:00Z",
          "text": "Adesione"
        },
        {
          "council": 2,
          "date": "2017-09-27T00:00:00Z",
          "text": "Il termine imposto è prorogato fino alla sessione di autunnale 2019."
        }
      ],
      "text": null
    },
    {
      "number": 1,
      "resolutions": [
        {
          "council": 2,
          "date": "2019-09-16T00:00:00Z",
          "text": "Proroga del termine"
        }
      ],
      "text": null
    }
  ],
  "proceedings": "<p><b>Comunicato stampa della commissione degli affari giuridici del Consiglio degli Stati del 11.02.2015</b></p><p>La Commissione ha presentato la mozione <a  href=\"http://www.parlament.ch/i/suche/Pagine/geschaefte.aspx?gesch_id=20153008\">15.3008</a> che riprende la richiesta espressa dall'iniziativa parlamentare <a  href=\"http://www.parlament.ch/i/suche/Pagine/geschaefte.aspx?gesch_id=20140401\">14.401</a> della Commissione della gestione, formulandola però in modo un po' più aperto. Il Consiglio federale è incaricato di verificare l'opportunità di adeguare la definizione delle organizzazioni criminali, dei reati e della comminatoria della pena. Il progetto deve tener conto degli imperativi della pratica e consentire in Svizzera di avviare procedimenti per sospetto di appartenenza a un'organizzazione criminale. Nel medesimo tempo la Commissione ha accolto all'unanimità l'iniziativa parlamentare della Commissione della gestione volendo in tal modo mantenere la possibilità, se del caso, di legiferare in prima persona. </p><p> </p><p><b>Comunicato stampa della commissione degli affari giuridici del Consiglio nazionale del 13.11.2015</b></p><p>Con 17 voti contro 4 e 1 astensione la Commissione ha dato seguito all'iniziativa parlamentare <a  href=\"http://www.parlament.ch/i/suche/Pagine/geschaefte.aspx?gesch_id=20140401\">14.401</a> depositata dalla Commissione della gestione del Consiglio degli Stati. L'iniziativa chiede una revisione dell'articolo 260ter del Codice penale affinché siano previste disposizioni penali efficaci per perseguire la criminalità organizzata. </p><p>Sullo stesso tema, con 12 voti contro 11 la Commissione propone di accogliere la mozione <a  href=\"http://www.parlament.ch/i/suche/Pagine/geschaefte.aspx?gesch_id=20153008\">15.3008</a> depositata dalla Commissione degli affari giuridici del Consiglio degli Stati e inerente alla modifica dell'articolo 260ter del Codice penale. La mozione incarica il Consiglio federale di proporre un testo che permetta di condurre a buon fine le procedure per la partecipazione a un'organizzazione criminale con elementi costitutivi supplementari. </p><p>La maggioranza della Commissione ritiene necessario intervenire nella tematica sollevata dai due oggetti menzionati. La minoranza constata invece che la disposizione attuale consente già di perseguire i reati e che l'aggiunta di elementi costitutivi supplementari restringerebbe eccessivamente il campo d'applicazione di questa disposizione.</p><p> </p><p><b>La Commissione degli affari giuridici del Consiglio degli Stati si è riunita il 28./29.10.2021.</b></p><p>La Commissione propone di stralciare dal ruolo l'iniziativa.</p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Prevedere disposizioni penali efficaci per perseguire la criminalità organizzata (revisione dell'art. 260ter CP)"
}