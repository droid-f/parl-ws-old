{
  "id": 20140054,
  "updated": "2021-10-21T14:30:14Z",
  "description": "Rapporto del Consiglio federale del 20 giugno 2014 concernente lo stralcio della mozione Fournier 11.3511, Assicurazione obbligatorio i terremoti",
  "formattedId": "14.054",
  "initialSituation": "<p><b>Comunicato stampa del Consiglio federale del 20.06.2014</b></p><p><b>Nessuna assicurazione obbligatoria contro i terremoti senza competenza della Confederazione </b></p><p><b>In occasione della sua seduta odierna, il Consiglio federale ha approvato il rapporto concernente lo stralcio dal ruolo della mozione 11.3511 Fournier \"Assicurazione obbligatoria contro i terremoti\". Giunge alla conclusione che al momento un'assicurazione nazionale obbligatoria contro i terremoti non è attuabile né come concordato di tutti i Cantoni né nel quadro di una competenza della Confederazione. </b></p><p>Nella mozione \"Assicurazione obbligatoria contro i terremoti\" trasmessa nel 2012 dal consigliere agli Stati Jean-René Fournier, il Consiglio federale è stato incaricato di fare in modo che in tutta la Svizzera gli immobili siano obbligatoriamente assicurati contro i danni provocati da terremoto. L'assicurazione contro i danni causati dagli elementi naturali deve essere completata in questo senso e i premi unificati in tutto il Paese. </p><p>Nel suo rapporto licenziato in data odierna il Consiglio federale propone al Parlamento lo stralcio dal ruolo della mozione. Al riguardo si basa sui risultati dei lavori di progetto ampiamente sostenuti, in cui sotto la direzione del Dipartimento federale delle finanze (DFF) è stata esaminata la possibilità di introdurre un'assicurazione nazionale e uniforme contro i terremoti, tenendo conto di possibili soluzioni assicurative e forme efficienti di trattamento dei danni. I risultati di questi lavori e le relative diverse proposte per una normativa sono stati posti in discussione nel quadro di una consultazione informale presso i Cantoni e le cerchie interessate. </p><p>Dalla consultazione è emerso che non tutti i Cantoni sono favorevoli a un'assicurazione nazionale contro i terremoti e nemmeno a una soluzione per mezzo di un concordato. Di conseguenza non è possibile introdurre una soluzione federalistica che preveda un'assicurazione nazionale contro i terremoti con un premio uniforme. Per quanto riguarda la possibile soluzione alternativa a livello di Confederazione, manca attualmente la pertinente competenza di poter ancorare nella Costituzione un'assicurazione contro i terremoti e lasciare l'esecuzione ai Cantoni. Una tale competenza dovrebbe ancora essere istituita. </p>",
  "objectives": [
    {
      "number": 0,
      "resolutions": [
        {
          "council": 2,
          "date": "2018-06-12T00:00:00Z",
          "text": "Nessuno stralcio dal ruolo"
        },
        {
          "council": 1,
          "date": "2021-09-22T00:00:00Z",
          "text": "Stralcio dal ruolo"
        }
      ],
      "text": "Rapporto del Consiglio federale del 20 giugno 2014 concernente lo stralcio della mozione Fournier 11.3511, Assicurazione obbligatorio i terremoti"
    }
  ],
  "proceedings": "<p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 22.06.2021</b></p><p>Il Consiglio federale deve essere incaricato di valutare l'istituzione di un sistema di impegni eventuali in caso di terremoto. Con 15 voti contro 10 la Commissione ha accolto una mozione in tal senso della sua omologa del Consiglio degli Stati (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20204329\">20.4329</a>). L'impegno eventuale rappresenta un'alternativa all'introduzione di un'assicurazione obbligatoria contro i terremoti. A differenza di una polizza assicurativa, la copertura dei danni non deve essere creata in anticipo mediante un premio annuale, ma il pagamento è effettuato solo quando si verifica un terremoto. La maggioranza della Commissione ritiene che il rischio che un forte terremoto possa causare gravi danni in Svizzera sia considerevole. Tuttavia, non tutte le regioni sarebbero colpite allo stesso modo e inoltre la copertura assicurativa non sarebbe sufficientemente garantita. Poiché gli sforzi relativi all'istituzione di un modello di concordato intercantonale sono finora falliti, la Confederazione dovrebbe essere chiamata ad assumersi il proprio obbligo di realizzare una soluzione solidale. La minoranza della Commissione continua per contro a ritenere i Cantoni responsabili in materia e si oppone a una solidarietà imposta dallo Stato. Esisterebbero già soluzioni assicurative e si tratterebbe inoltre di agire a scopo preventivo. Sarebbe quindi di competenza cantonale emanare prescrizioni relative a provvedimenti edili intesi a prevenire i danni in caso di terremoto.Con l'accettazione della mozione di commissione, il Consiglio federale riceve un chiaro mandato. La Commissione accoglie dunque all'unanimità la proposta del Consiglio federale di togliere dal ruolo la mozione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20113511\">11.3511</a> \"Assicurazione obbligatoria contro i terremoti\" e, con 24 voti contro 0 e un'astensione, decide di non dare seguito all'iniziativa cantonale <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190307\">19.307</a> \"Assicurazione svizzera contro i terremoti\".</p><p> </p><p><b>Informazioni</b></p><p>Sébastien Rey, segretario della commissione, </p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Assicurazione obbligatoria contro i terremoti. Stralcio della mozione no 11.3511"
}