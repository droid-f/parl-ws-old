{
  "id": 20140099,
  "updated": "2019-02-18T19:03:06Z",
  "description": "Messaggio del 17 dicembre 2014 concernente la legge sulle multe disciplinari",
  "formattedId": "14.099",
  "initialSituation": "<p><b>Comunicato stampa del Consiglio federale del 17.12.2014</b></p><p><b>Estesa ad altre leggi la procedura della multa disciplinare</b></p><p><b>In futuro dovrà essere possibile sanzionare con multe disciplinari non solo le infrazioni di lieve entità alla legge sulla circolazione stradale, ma anche infrazioni simili ad altre leggi. In tal senso la revisione totale della legge sulle multe disciplinari (LMD); mercoledì il Consiglio federale ha trasmesso al Parlamento il relativo messaggio.</b></p><p>La revisione di legge proposta dà seguito alla richiesta della mozione \"Potenziare il sistema delle multe disciplinari per sgravare le autorità penali e i cittadini\" (10.3747). Il diritto vigente prevede di perseguire con una procedura della multa disciplinare semplificata soltanto contravvenzioni alla legge federale sulla circolazione stradale e, da ottobre 2013, anche alcune contravvenzioni alla legge federale sugli stupefacenti. La presente revisione totale della LMD estende la procedura della multa disciplinare, permettendo di sanzionare in modo semplice, rapido e uniforme anche violazioni di poco conto di altre leggi.</p><p>Secondo il progetto ciò interesserà la legge sugli stranieri, la legge sull'asilo, la legge federale contro la concorrenza sleale, la legge federale sulla protezione della natura e del paesaggio, la legge sulle armi, la legge sull'alcool, la legge sul contrassegno stradale, la legge federale sulla navigazione interna, la legge sulla protezione dell'ambiente, la legge sulle derrate alimentari, la legge federale concernente la protezione contro il fumo passivo, la legge forestale, la legge sulla caccia, la legge federale sulla pesca e la legge federale sul commercio ambulante.</p><p>In un secondo momento, dopo aver consultato i Cantoni, il Consiglio federale disciplinerà in un'ordinanza le singole fattispecie penali e le rispettive multe. Considerate le numerose contravvenzioni, la selezione dei reati è stata delegata al Consiglio federale; l'attuale elenco dei reati della circolazione stradale comprende già circa 20 pagine. Questo modo di procedere permette inoltre al Consiglio federale di reagire rapidamente ai cambiamenti e di adeguare di conseguenza l'elenco dei reati e l'importo delle multe.</p><p> </p><p>Importo massimo della multa di 300 franchi</p><p>Per vari motivi la nuova LMD mantiene l'importo massimo della multa a 300 franchi. La sanzione basata su un importo fisso si discosta infatti dal principio secondo cui la commisurazione della pena deve tenere conto dei precedenti e della situazione personale dell'imputato. Ma le eccezioni previste per sgravare le autorità di perseguimento penale sono giustificate soltanto se la pena non è troppo elevata. Con l'incremento dell'importo massimo potrebbero inoltre aumentare le opposizioni alla procedura della multa disciplinare; l'auspicata semplificazione verrebbe quindi a mancare.</p><p> </p><p>Disciplinata anche la messa al sicuro e la confisca di oggetti</p><p>Da ottobre 2013 è possibile sanzionare con la procedura della multa disciplinare anche il consumo di canapa, finora disciplinato nella legge sugli stupefacenti. Con la presente revisione totale le menzionate disposizioni vengono integrate nella legge sulle multe disciplinari. Anche la messa al sicuro e la confisca di prodotti contenenti la canapa resteranno possibili alla stregua dell'attuale legge sugli stupefacenti. Pertanto la LMD contemplerà anche la messa al sicuro e la confisca di oggetti e valori patrimoniali. L'applicazione della confisca nella procedura della multa disciplinare è in particolare ipotizzabile nel settore delle bevande alcooliche, dei pesci inferiori alla lunghezza minima, nonché delle piante protette, nonché dei fiori o dei funghi raccolti in contravvenzione della legge. La confisca deve rispettare il principio della proporzionalità.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 17 dicembre 2014 concernente la legge sulle multe disciplinari"
    },
    {
      "number": 1,
      "resolutions": [
        {
          "council": 2,
          "date": "2015-12-07T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2016-03-03T00:00:00Z",
          "text": "Deroga"
        },
        {
          "council": 2,
          "date": "2016-03-08T00:00:00Z",
          "text": "Adesione"
        },
        {
          "council": 2,
          "date": "2016-03-18T00:00:00Z",
          "text": "Adozione nella votazione finale"
        },
        {
          "council": 1,
          "date": "2016-03-18T00:00:00Z",
          "text": "Adozione nella votazione finale"
        }
      ],
      "text": "Legge sulle multe disciplinari (LMD)"
    }
  ],
  "proceedings": "<p><b>Dibattito al Consiglio degli Stati, 07.12.2015</b></p><p><b>CSt: estendere campo applicazione multe disciplinari </b></p><p><b>(ats) Le multe disciplinari, oggi riservate alle sole infrazioni commesse dagli automobilisti e al consumo di spinelli, vanno estese anche a un gran numero di altre violazioni minori come ad esempio fumare in un locale pubblico, reati legati all'abuso di alcolici o la pesca di animali troppo piccoli. Lo ha deciso oggi il Consiglio degli Stati approvando all'unanimità la revisione totale della Legge sulle multe disciplinari (LMD), il cui scopo è semplificare il lavoro di polizia e autorità giudiziarie. La multa massima prevista rimarrà di 300 franchi. Il dossier va al Nazionale.</b></p><p>L'idea di fondo del progetto - che trae origine da una mozione dell'ex consigliere agli Stati Bruno Frick (PPD/SZ) - è di sanzionare in modo semplice, rapido e uniforme violazioni di poco conto, come avviene attualmente in materia di circolazione stradale (ad esempio per chi non allaccia la cintura) o per chi fuma uno spinello, senza dover avviare per forza un procedimento penale.</p><p>Per quanto attiene alle sanzioni, l'ammontare varierà a seconda dell'infrazione ma non supererà i 300 franchi. Non terrà invece conto dei precedenti e della situazione personale dell'imputato, come avviene per definizione con multe disciplinari. Se un imputato si oppone all'applicazione della LMD potrà continuare a chiedere che sia applicata la procedura ordinaria prevista dal diritto vigente.</p><p>I casi in cui l'imputato ha messo in pericolo o ferito una persona saranno esclusi dalla LMD. I minorenni che al momento dell'infrazione non hanno ancora compiuto 15 anni non potranno essere sanzionati con una multa disciplinare.</p><p>La revisione totale della Legge sulle multe disciplinari (LMD) non precisa le singole fattispecie penali e le rispettive multe. Si limita a indicare quali violazioni di leggi sono punibili tramite multa (si tratta di quelle sull'asilo, contro la concorrenza sleale, sulla protezione della natura e del paesaggio, sulle armi, sull'alcool, sulla circolazione stradale, sul contrassegno stradale, sulla navigazione interna, sulla protezione dell'ambiente, sulle derrate alimentari, concernente la protezione contro il fumo passivo, sugli stupefacenti, sulla caccia, sulla pesca, sul commercio ambulante e della legge forestale). Sarà il Consiglio federale a livello di ordinanza, dopo aver consultato i Cantoni, a stabilire quali singoli punti delle leggi saranno punibili tramite multa.</p><p><b> </b></p><p><b>Dibattito al Consiglio nazionale, 03.03.2016</b></p><p><b>CN: esteso campo d'applicazione multe disciplinari </b></p><p><b>(ats) Le multe disciplinari, oggi riservate alle infrazioni commesse dagli automobilisti e al consumo di spinelli, vanno estese anche a violazioni minori come fumare in un locale pubblico, oppure a reati legati all'abuso di alcolici o alla cattura di pesci sotto misura. È quanto ritiene il Consiglio nazionale che ha largamente approvato - 170 voti contro 19 e 5 astenuti - la revisione della pertinente legge. Il dossier torna agli Stati per divergenze minori.</b></p><p>L'idea di fondo del progetto - che trae origine da una mozione dell'ex Consigliere agli Stati Bruno Frick (PPD/SZ) - è di sanzionare in modo semplice, rapido e uniforme violazioni di poco conto, come avviene attualmente in materia di circolazione stradale (ad esempio per chi non allaccia la cintura) o per chi fuma uno spinello, senza dover avviare per forza un procedimento penale, ha spiegato Philippe Bauer (PLR/NE) a nome della commissione.</p><p>Una minoranza, guidata da Yves Nidegger (UDC/GE), ha chiesto di non entrare in materia poiché teme che lo Stato impiegherà le forze di polizia per distribuire più multe possibili. \"È una situazione perversa: le autorità sperano che i cittadini commettono reati per poter raccogliere i frutti delle multe in modo da equilibrare i conti pubblici\", ha sostenuto.</p><p>La sua proposta non ha però avuto gran seguito. Hans Egloff (UDC/ZH) ha infatti affermato che la maggioranza del suo partito avrebbe comunque appoggiato la legge. Al voto, solo 19 democentristi su 68 hanno seguito Nidegger. L'entrata in materia è così stata approvata con 170 voti contro 19 e 5 astenuti.</p><p>Con 123 voti a 51 e 6 astenuti, la camera ha poi respinto una proposta di Andrea Geissbühler (UDC/BE) di stralciare dal campo d'applicazione della Legge sulle multe disciplinari (LMD) le piccole infrazioni alla Legge sugli stupefacenti.</p><p>\"Se si vuole combattere il traffico di cannabis, bisogna punire tutti gli attori, anche i consumatori\" ha sostenuto Jean-François Rime (UDC/FR). Infliggere multe a chi fuma uno spinello non significa che si vuole depenalizzare questo comportamento, ha replicato il relatore commissionale Bauer.</p><p>Più in generale, l'ammontare delle sanzioni varierà a seconda dell'infrazione, ma non potrà supererà i 300 franchi. Non terrà inoltre conto dei precedenti e della situazione personale dell'imputato, come avviene per definizione con multe disciplinari. Se un imputato si oppone all'applicazione della LMD potrà continuare a chiedere che sia applicata la procedura ordinaria prevista dal diritto vigente.</p><p>I casi in cui l'imputato ha messo in pericolo o ferito una persona saranno esclusi dalla LMD. I minorenni che al momento dell'infrazione non hanno ancora compiuto 15 anni non potranno essere sanzionati con una multa disciplinare.</p><p>La revisione totale della LMD non precisa le singole fattispecie penali e le rispettive multe. Si limita a indicare quali violazioni di legge sono punibili tramite multa (si tratta di quelle sugli stranieri, sull'asilo, contro la concorrenza sleale, sulla protezione della natura e del paesaggio, sulle armi, sull'alcool, sulla circolazione stradale, sul contrassegno stradale, sulla navigazione interna, sulla protezione dell'ambiente, sulle derrate alimentari, concernente la protezione contro il fumo passivo, sugli stupefacenti, sulla caccia, sulla pesca, sul commercio ambulante e della legge forestale).</p><p>Spetterà al Consiglio federale stabilire a livello di ordinanza, e dopo aver consultato i Cantoni, quali infrazioni a singoli aspetti delle normative in questione saranno punibili con una semplice ammenda.</p><p>La LMD non concernerà invece la Legge sul trasporto di viaggiatori (LTV). Il Nazionale ha infatti tacitamente bocciato una mozione degli Stati che voleva abilitare le imprese di trasporto a infliggere multe.</p><p>Per la camera del popolo, le multe disciplinari vanno riservate alle infrazioni punite d'ufficio. Le violazione della LTV sono invece perseguibili solo su denuncia. Il Nazionale ha però approvato un postulato che chiede al governo di studiare la questione.</p><p> </p><p><b>Dibattito al Consiglio degli Stati, 08.03.2016</b></p><p><b>CSt: multe disciplinari, legge pronta per voto finale </b></p><p><b>(ats) Le multe disciplinari, oggi riservate alle infrazioni commesse dagli automobilisti e al consumo di spinelli, saranno estese anche ad altre violazioni minori. Il Consiglio degli Stati ha infatti tacitamente eliminato oggi le ultime divergenze - minori - in merito alla revisione della pertinente legge, che è quindi pronta per le votazioni finali.</b></p><p>L'idea di fondo del progetto - che trae origine da una mozione dell'ex Consigliere agli Stati Bruno Frick (PPD/SZ) - è di sanzionare in modo semplice, rapido e uniforme violazioni di poco conto - come fumare in un locale pubblico, oppure a reati legati all'abuso di alcolici o alla cattura di pesci sotto misura - senza dover avviare per forza un procedimento penale.</p>",
  "title": "Legge sulle multe disciplinari"
}