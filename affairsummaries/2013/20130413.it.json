{
  "id": 20130413,
  "updated": "2019-02-18T19:03:06Z",
  "formattedId": "13.413",
  "initialSituation": "<p><b>Comunicato stampa della commissione dell'ambiente, della pianificazione del territorio e dell'energia del Consiglio nazionale del 26.01.2016</b></p><p>La Commissione ha adottato con 13 voti contro 9 e 2 astensioni un progetto volto a modificare la legge sulla protezione dell'ambiente (<a  href=\"http://www.parlament.ch/i/suche/Pagine/geschaefte.aspx?gesch_id=20130413\">13.413</a>) per introdurre una norma che definisca l'abbandono selvaggio di piccole quantità di rifiuti (littering). Questa disposizione di diritto penale accessorio unita alla legge federale sulle multe disciplinari, pure in fase di revisione, consentirebbe di infliggere multe disciplinari di 300 franchi al massimo nei confronti di chi viene colto in flagrante. Questo progetto prevede inoltre di multare secondo la procedura ordinaria l'abbandono inappropriato di quantità più grandi di rifiuti urbani (ad es. sacchi della spazzatura). Una minoranza respinge questa revisione. </p><p> </p><p><b>Comunicato stampa del Consiglio federale del 13.04.2016</b></p><p>In futuro chi pratica il littering, ossia abbandona i rifiuti invece di smaltirli in modo corretto, dovrà essere punito con una multa uniforme a livello nazionale. L'attuazione di questa nuova disposizione sarebbe di competenza cantonale. Il Consiglio federale appoggia una modifica della legge sulla protezione dell'ambiente (LPAmb) proposta dalla Commissione dell'ambiente, della pianificazione del territorio e dell'energia del Consiglio nazionale (CAPTE-N) e nella sua seduta odierna ha approvato la relativa presa di posizione. La modifica della legge deve essere coordinata con la revisione, attualmente in corso, della legislazione in materia di multe disciplinari. L'impulso è stato dato dall'iniziativa parlamentare 13.413 \"Rafforzare i provvedimenti contro l'abbandono dei rifiuti\" depositata nel 2013 dal consigliere nazionale Jacques Bourgeois (PLR / FR). Il Parlamento si pronuncerà in merito alla modifica di legge probabilmente nella sessione estiva.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAPTE-CN",
            "id": 7,
            "name": "Commissione dell'ambiente, della pianificazione del territorio e dell'energia CN"
          },
          "date": "2013-07-02T00:00:00Z",
          "text": "È dato seguito"
        },
        {
          "committee": {
            "abbreviation": "CAPTE-CS",
            "id": 20,
            "name": "Commissione dell'ambiente, della pianificazione del territorio e dell'energia CS"
          },
          "date": "2013-10-25T00:00:00Z",
          "text": "Adesione"
        },
        {
          "council": 1,
          "date": "2015-12-18T00:00:00Z",
          "text": "Termine prolungato fino alla sessione invernale 2017."
        }
      ],
      "text": null
    },
    {
      "number": 1,
      "resolutions": [
        {
          "council": 1,
          "date": "2016-06-16T00:00:00Z",
          "text": "Non entrare in materia."
        }
      ],
      "text": "Legge federale sulla protezione dell'ambiente (Legge sulla protezione dell'ambiente, LPAmb)"
    }
  ],
  "proceedings": "<p><b>Dibattito al Consiglio nazionale, 16.06.2016</b></p><p><b>CN: \"no\" a introdurre multe contro il \"littering\" </b></p><p><b>(ats) Niente multe disciplinari per chi getterà per terra mozziconi di sigarette, lattine o altri rifiuti. Con 96 voti contro 86 e 5 astenuti, il Consiglio nazionale ha rifiutato l'entrata in materia sulla modifica della Legge sulla protezione dell'ambiente (LPAmb) che mirava a rendere punibile il cosiddetto \"littering\". La proposta è così archiviata.</b></p><p>La maggioranza, pur condannando il \"littering\", ha ritenuto la possibilità di infliggere multe fino a 300 franchi per chi getta rifiuti per terra poco efficace e contraria al federalismo.</p><p>\"Non è possibile mettere un poliziotto ogni 100 metri per controllare che nessuno getti rifiuti per terra\", ha affermato Felix Müri (UDC/LU) sostenendo che non è legiferando a livello nazionale che si eliminerà il problema. Tocca a cantoni e comuni risolverlo, ha aggiunto Benoît Genecand (PLR/GE).</p><p>\"Non basta emanare norme penali per risolvere il problema: basta guardare cosa succede a Zurigo, Berna e Basilea dove il 'littering' è già punibile senza che si sono osservati grandi cambiamenti\", ha da parte sua osservato Daniel Fässler (PPD/AI).</p><p>Il relatore della commissione Jacques Bourgeois (PLR/FR) ha tentato, sostenuto anche dalla consigliera federale Doris Leuthard, di convincere il plenum ricordando che il problema dei rifiuti \"dimenticati\" o gettati volontariamente si sta aggravando, sia negli agglomerati urbani, sia in campagna. Quantità in crescita di immondizie sono disseminate sul terreno in prossimità delle panchine e delle aree adibite ai picnic, lungo i sentieri e le strade.</p><p>Oltre ad irritare numerose persone, nuocere all'ambiente e all'immagine del Paese, questa tendenza può provocare malattie o addirittura la morte di animali e costa caro alle autorità pubbliche e alle imprese di trasporto (circa 200 milioni di franchi annui), ha aggiunto, invano, il friburghese, che è peraltro l'autore dell'iniziativa parlamentare all'origine della revisione legislativa contro il cosiddetto \"littering\".</p>",
  "title": "Rafforzare i provvedimenti contro l'abbandono dei rifiuti"
}