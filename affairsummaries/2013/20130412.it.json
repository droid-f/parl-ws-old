{
  "id": 20130412,
  "updated": "2019-02-18T19:03:06Z",
  "formattedId": "13.412",
  "initialSituation": "<p>Fondandomi sull'articolo 160 capoverso 1 della Costituzione federale e sull'articolo 107 della legge sul Parlamento, presento la seguente iniziativa parlamentare:</p><p>La legge sulle indennità parlamentari ed eventualmente altre leggi vanno modificate in maniera tale che l'indennità per spese di personale e di materiale versata ai sensi dell'articolo 3a LI, attualmente pari a 33 000 franchi, sia imponibile come reddito annuo e assoggettata alla tassa sulle assicurazioni sociali (AVS e altre).</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CIP-CN",
            "id": 11,
            "name": "Commissione delle istituzioni politiche CN"
          },
          "date": "2014-01-16T00:00:00Z",
          "text": "È dato seguito"
        },
        {
          "committee": {
            "abbreviation": "CIP-CS",
            "id": 24,
            "name": "Commissione delle istituzioni politiche CS"
          },
          "date": "2015-10-15T00:00:00Z",
          "text": "Nessuna adesione"
        },
        {
          "council": 1,
          "date": "2016-04-27T00:00:00Z",
          "text": "È dato seguito"
        },
        {
          "council": 2,
          "date": "2017-09-12T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 27.04.2016 </b></p><p><b>Basta privilegi fiscali per parlamentari </b></p><p><b>I parlamentari non devono beneficiare di privilegi fiscali. Il Consiglio nazionale ha dato oggi tacitamente seguito a una iniziativa di Susanne Leutenegger Oberholzer (PS/BL) che vuole rendere imponibile l'indennità versata loro per spese di personale e di materiale.</b></p><p>Ogni anni i deputati ricevono, oltre alle indennità giornaliere, un contributo forfettario di 33'000 franchi. Contrariamente alle prime, queste non sono imponibili e molti parlamentari le usano per arrotondare il loro reddito.</p><p>Secondo Leutenegger Oberholzer, l'esenzione suscita l'incomprensione da parte della popolazione. Non c'è motivo per cui i lavoratori paghino imposte sulla totalità dei loro redditi e non i deputati. La proposta non ha suscitato opposizioni al Nazionale. </p><p> </p><p>Notizia ATS</p><p><b>Dibattito al Consiglio degli Stati, 12.09.2017</b></p><p><b>Indennità rimborso spese a deputati rimarrà non imponibile </b></p><p><b>L'indennità di 33'000 franchi versata annualmente ai parlamentari per spese di personale e di materiale continuerà a non essere imponibile. Con 35 voti contro 9, il Consiglio degli Stati ha bocciato un'iniziativa parlamentare della consigliera nazionale Leutenegger Oberholzer (PS/BL) che chiedeva una revisione della legge sulle indennità parlamentari.</b></p><p>Il Nazionale aveva adottato tacitamente l'atto parlamentare ritenendo che non vi sia motivo per cui i lavoratori paghino imposte sulla totalità dei loro redditi e non i deputati.</p><p>Per la maggioranza dei \"senatori\" non si tratta invece di un reddito personale occulto percepito dai parlamentari. Tali indennità forfettarie vengono infatti utilizzate in conformità al loro scopo. Se i deputati dovessero documentare tutte le spese si dovrebbe inoltre far fronte a oneri amministrativi sproporzionati.</p><p>Se si vuole rivedere le remunerazioni versate ai parlamentari, ha aggiunto Didier Berberat (PS/NE), occorrerebbe considerare la questione nel suo insieme e non in singoli punti. Attualmente sono infatti diversi gli atti parlamentari che chiedono di modificare la prassi.</p><p>Il consigliere nazionale Joachim Eder (PLR/ZG) domanda ad esempio di abolire il contributo di 180 franchi a notte per i deputati che rientrano a casa fra una seduta e l'altra. Molto simile la richiesta depositata da Andrea Martina Geissbühler (UDC/BE): chiede che l'indennità di pernottamento sia accordata soltanto su presentazione di una ricevuta.</p><p>La consigliera nazionale bernese, in un'altra iniziativa, propone inoltre di ridurre l'indennità versata agli autori delle iniziative parlamentari per il loro intervento in commissione.</p><p>Matthias Aebischer (PS/BE), infine, vuole che i parlamentari abbiano la possibilità di assumere un collaboratore personale con un grado di occupazione massimo dell'80%. Le pratiche relative all'assunzione spetterebbero ai Servizi del parlamento.</p>",
  "title": "Indennità parlamentari. Parità di trattamento fiscale di tutti i cittadini"
}