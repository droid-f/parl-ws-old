{
  "id": 20130075,
  "updated": "2019-02-18T19:03:06Z",
  "description": "Messaggio aggiuntivo del 17 giugno 2016 concernente la modifica della legge sul Tribunale federale (Istituzione di una corte d’appello in seno al Tribunale penale federale)",
  "formattedId": "13.075",
  "initialSituation": "<p><b>Comunicato stampa del Consiglio federale del 04.09.2013</b> </p><p><b>Il Tribunale federale deve poter verificare i fatti senza restrizioni</b></p><p><b>In futuro, nel valutare i ricorsi contro le decisioni della Corte penale del Tribunale penale federale, il Tribunale federale potrà verificare senza limiti non solo la corretta applicazione del diritto, ma anche l'accertamento dei fatti. Mercoledì il Consiglio federale ha approvato il messaggio sulla corrispondente modifica della legge sul Tribunale federale. </b></p><p>Secondo il diritto vigente, le decisioni della Corte penale del Tribunale penale federale possono essere impugnate dinanzi al Tribunale federale. Quest'ultimo può verificare se il diritto è stato applicato correttamente, ma in linea di principio è vincolato all'accertamento dei fatti operato dall'autorità inferiore. Il Tribunale federale può procedere a una rettifica solo se tale accertamento è stato svolto in modo manifestamente inesatto o in violazione del diritto. Questa disposizione è contraria al Codice di diritto processuale penale secondo cui per le sentenze dei tribunali di primo grado si può sottoporre a verifica sia l'applicazione del diritto sia l'accertamento dei fatti e l'apprezzamento delle prove.</p><p>Nell'ambito dell'attuazione della mozione del consigliere agli Stati Claude Janiak (10.3138), il Consiglio federale propone pertanto una modifica della legge sul Tribunale federale: in futuro, per quanto riguarda i ricorsi contro le decisioni della Corte penale, il Tribunale federale dovrà poter verificare senza alcun limite l'accertamento dei fatti e l'apprezzamento delle prove operati dall'autorità inferiore. Tale norma si applica già alle decisioni riguardanti le prestazioni pecuniarie dell'assicurazione militare e dell'assicurazione contro gli infortuni. Se il Tribunale federale arriva alla conclusione che l'autorità inferiore non ha accertato correttamente i fatti, di regola rinvia il caso all'autorità inferiore per un'altra valutazione. Pertanto la modifica proposta, accolta a larga maggioranza nella procedura di consultazione, non mina assolutamente lo sgravio della Corte suprema cui mira la riforma giudiziaria.</p><p><b> </b></p><p><b>Comunicato stampa del Consiglio federale del 17.06.2016</b></p><p><b>Rafforzare la tutela giurisdizionale nella procedura penale federale </b></p><p><b>Il Consiglio federale intende istituire una corte d'appello in seno al Tribunale penale federale. Si prefigge così di rafforzare la tutela giurisdizionale nelle cause penali sottoposte alla giurisdizione della Confederazione. A tale proposito, venerdì ha adottato il messaggio aggiuntivo concernente la modifica della legge sul Tribunale federale. In futuro, anche i fatti di tutte le cause penali dovranno poter essere giudicati da due autorità indipendenti. </b></p><p>Il Tribunale penale federale giudica le cause penali che non sono di competenza delle autorità penali cantonali ma sono perseguite dalle autorità della Confederazione. Secondo il diritto vigente, una decisione del Tribunale penale federale può essere impugnata con ricorso in materia penale al Tribunale federale. Quest'ultimo può esaminare l'applicazione del diritto ma è in linea di principio vincolato all'accertamento dei fatti operato dall'autorità inferiore. </p><p>In adempimento di una mozione presentata dal Consigliere agli Stati Claude Janiak, il Consiglio federale ha proposto nel 2013 di ampliare la cognizione del Tribunale federale nei casi in cui è chiamato a giudicare i ricorsi rafforzando così la tutela giurisdizionale. I giudici federali potrebbero così esaminare senza restrizioni non soltanto gli aspetti giuridici di una causa ma anche l'accertamento dei fatti. Il Parlamento ha tuttavia rinviato questo progetto al Consiglio federale incaricandolo di elaborare il fondamento legale per istituire una corte d'appello indipendente in seno al Tribunale penale federale. Con l'adozione del messaggio aggiuntivo concernente la modifica della legge sul Tribunale federale (LTF), il Consiglio federale adempie questo compito. </p><p> </p><p>Il principio del doppio grado di giurisdizione anche sul piano federale </p><p>Con l'introduzione del Codice di procedura penale nel 2011, il legislatore ha inaugurato sul piano cantonale un modello giudiziario a due livelli. Un reato può di conseguenza essere complessivamente giudicato da due autorità giudiziarie indipendenti sia per quanto concerne l'apprezzamento giuridico del fatto sia per quanto concerne l'accertamento dei fatti. Con l'istituzione di una corte d'appello in seno al Tribunale penale federale, il principio del doppio grado di giurisdizione è realizzato anche sul piano federale e viene rafforzata la tutela giurisdizionale. Ciò è particolarmente importante proprio nei complessi procedimenti di cui prevalentemente si occupa il Tribunale penale federale. La decisione della corte d'appello può a sua volta essere impugnata con ricorso in materia penale al Tribunale federale. Quest'ultimo può verificare l'applicazione del diritto ma è in linea di massima vincolato all'accertamento dei fatti operato dall'autorità inferiore. </p>",
  "objectives": [
    {
      "number": 0,
      "resolutions": [

      ],
      "text": "Messaggio aggiuntivo del 17 giugno 2016 concernente la modifica della legge sul Tribunale federale (Istituzione di una corte d’appello in seno al Tribunale penale federale)"
    },
    {
      "number": 0,
      "resolutions": [

      ],
      "text": "Messaggio del 4 settembre 2013 concernente la modifica della legge federale sul Tribunale federale (ampliamento della cognizione sui ricorsi in materia penale)"
    },
    {
      "number": 1,
      "resolutions": [
        {
          "council": 2,
          "date": "2014-12-10T00:00:00Z",
          "text": "Entrare in materia; Rinvio al Consiglio federale."
        },
        {
          "council": 1,
          "date": "2015-05-05T00:00:00Z",
          "text": "Adozione (= rinvio al Consiglio federale)."
        },
        {
          "council": 2,
          "date": "2016-12-07T00:00:00Z",
          "text": "Stralcio dal ruolo"
        },
        {
          "council": 1,
          "date": "2017-03-01T00:00:00Z",
          "text": "Stralcio dal ruolo"
        }
      ],
      "text": "Legge sul Tribunale federale (LTF)"
    },
    {
      "number": 2,
      "resolutions": [
        {
          "council": 2,
          "date": "2016-12-07T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2017-03-01T00:00:00Z",
          "text": "Deroga"
        },
        {
          "council": 2,
          "date": "2017-03-09T00:00:00Z",
          "text": "Deroga"
        },
        {
          "council": 1,
          "date": "2017-03-15T00:00:00Z",
          "text": "Adesione"
        },
        {
          "council": 2,
          "date": "2017-03-17T00:00:00Z",
          "text": "Adozione nella votazione finale"
        },
        {
          "council": 1,
          "date": "2017-03-17T00:00:00Z",
          "text": "Adozione nella votazione finale"
        }
      ],
      "text": "Legge federale sull’organizzazione delle autorità penali della Confederazione (Legge sull’organizzazione delle autorità penali, LOAP) (Istituzione di una corte d’appello in seno al Tribunale penale federale)"
    },
    {
      "number": 3,
      "resolutions": [
        {
          "council": 2,
          "date": "2016-12-07T00:00:00Z",
          "text": "Decisione secondo il disegno (progetto)"
        },
        {
          "council": 1,
          "date": "2017-03-01T00:00:00Z",
          "text": "Adesione"
        },
        {
          "council": 2,
          "date": "2017-03-17T00:00:00Z",
          "text": "Adozione nella votazione finale"
        },
        {
          "council": 1,
          "date": "2017-03-17T00:00:00Z",
          "text": "Adozione nella votazione finale"
        }
      ],
      "text": "Ordinanza dell’Assemblea federale che modifica l’ordinanza sui giudici e l’ordinanza sui posti di giudice presso il Tribunale penale federale"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 10.12.2014 </b></p><p><b>Corte d'appello per ricorsi sentenze emesse da TPF </b></p><p><b>(ats) Al Tribunale penale federale di Bellinzona va affiancata una corte d'appello indipendente. Lo ha deciso oggi il Consiglio degli stati, preferendo questa soluzione al posto di un ampliamento del Tribunale federale (TF) di Losanna come proposto dal Consiglio federale. Il Nazionale deve ancora esprimersi.</b></p><p>Seguendo le argomentazioni della propria commissione, gli Stati hanno optato per il rinvio di questo oggetto al Consiglio federale, affinché quest'ultimo crei le basi legali per l'istituzione di una corte d'appello indipendente.</p><p>Il progetto governativo prevedeva l'ampliamento delle competenze del TF quando i giudici si pronunciano sui ricorsi contro le sentenze del TPF. Attualmente, quando sono confrontati con tali casi, i giudici di Losanna possono soltanto verificare che il diritto sia correttamente applicato. La suprema Corte dovrebbe inoltre poter procedere a un nuovo accertamento dei fatti.</p><p>I giudici di Mon Repos sono in principio vincolati agli accertamenti effettuati dall'autorità inferiore. Il TF può rettificarli soltanto se il loro esame è manifestamente inesatto o si fonda su una violazione del diritto. Per il governo, tale sistema non è conforme alle regole stabilite dal Codice di procedura penale.</p><p>La Camera dei cantoni non ha tuttavia considerato necessario ampliare le competenze del TF. Mediante una corte d'appello indipendente, il TF sarebbe sgravato da una certa mole di lavoro o, in ogni caso, non verrebbe sollecitato ulteriormente.</p><p>Secondo gli Stati, tale soluzione è compatibile con la legge sul Tribunale federale e con il Codice di procedura penale svizzero, in particolare perché verrebbe soddisfatto il principio del cosiddetto \"doppio grado di giurisdizione\".</p><p> </p><p>Notizia ATS</p><p><b>Dibattito al Consiglio nazionale, 05.05.2015</b></p><p><b>CN: verso corte d'appello per ricorsi sentenze emesse da TPF </b></p><p><b>(ats) Al Tribunale penale federale di Bellinzona andrebbe affiancata una corte d'appello indipendente. Lo ha deciso oggi con un risultato risicato il Consiglio nazionale per 92 voti a 91, preferendo questa soluzione al posto di un ampliamento del Tribunale federale (TF) di Losanna come proposto dal Consiglio federale.</b></p><p>Seguendo la decisione degli Stati dello scorso dicembre, anche il Nazionale ha optato per il rinvio di questo oggetto al Governo, affinché quest'ultimo crei le basi legali per l'istituzione di una corte d'appello indipendente.</p><p>Il progetto governativo prevedeva l'ampliamento delle competenze del TF quando i giudici si pronunciano sui ricorsi contro le sentenze del TPF. Attualmente, quando sono confrontati con tali casi, i giudici di Losanna possono soltanto verificare che il diritto sia correttamente applicato. La suprema Corte dovrebbe inoltre poter procedere a un nuovo accertamento dei fatti.</p><p>I giudici di Mon Repos sono in principio vincolati agli accertamenti effettuati dall'autorità inferiore. Il TF può rettificarli soltanto se il loro esame è manifestamente inesatto o si fonda su una violazione del diritto. Per il governo, tale sistema non è conforme alle regole stabilite dal Codice di procedura penale.</p><p>La Camera dei cantoni prima e il Nazionale poi non hanno tuttavia considerato necessario ampliare le competenze del TF. Mediante una corte d'appello indipendente, il TF sarebbe sgravato da una certa mole di lavoro o, in ogni caso, non verrebbe sollecitato ulteriormente.</p><p><b> </b></p><p>Notizia ATS</p><p><b>Dibattito al Consiglio degli Stati, 07.12.2016</b></p><p><b>CSt: \"sì\" a corte d'appello indipendente per TPF </b></p><p><b>(ats) Al Tribunale penale federale (TPF) di Bellinzona va affiancata una corte d'appello indipendente. Ne è convinto il Consiglio degli Stati che ha approvato all'unanimità una proposta in tal senso del Consiglio federale.</b></p><p>La costituzione di una corte d'appello nel TPF, ha spiegato il relatore della commissione Claude Janiak (PS/BL), concretizza il principio della duplice istanza a livello federale, principio secondo il quale un'infrazione penale può essere giudicata da due tribunali indipendenti sia per quanto concerne l'apprezzamento giuridico del fatto sia per quanto concerne l'accertamento dei fatti.</p><p>Il dossier passa al Consiglio nazionale.</p><p> </p><p>Notizia ATS</p><p><b>Dibattito al Consiglio nazionale, 01.03.2017</b></p><p><b>CN: al TPF va affiancata corte d'appello indipendente </b></p><p><b>Al Tribunale penale federale (TPF) di Bellinzona va affiancata una corte d'appello indipendente. È l'opinione del Consiglio nazionale che - con 129 voti contro 54 e due astensioni - ha approvato oggi una proposta in tal senso del governo. Il dossier torna agli Stati per una divergenza.</b></p><p>La costituzione di una corte d'appello nel TPF, sostiene la maggioranza dei deputati, concretizza il principio della duplice istanza a livello federale, principio secondo il quale un'infrazione penale può essere giudicata da due tribunali indipendenti sia per quanto concerne l'apprezzamento giuridico del fatto sia per quanto concerne l'accertamento dei fatti.</p><p>Quando è confrontato con ricorsi contro le sentenze del TPF, il Tribunale federale (TF) può soltanto verificare che il diritto sia correttamente applicato. I giudici di Losanna sono infatti di principio vincolati agli accertamenti effettuati dall'istanza inferiore. Il TF può rettificarli soltanto se il loro esame è manifestamente inesatto o si fonda su una violazione del diritto.</p><p>In un primo tempo, il progetto governativo prevedeva l'ampliamento delle competenze del TF. I deputati hanno però preferito incaricare il Consiglio federale di elaborare le basi legali per istituire una corte d'appello indipendente. Il TF verrebbe così sgravato di una certa mole di lavoro o, in ogni caso, non verrebbe sollecitato ulteriormente.</p><p>\"La variante che comprende l'istituzione di una corte d'appello risulta più efficiente, poiché permetterebbe la creazione di una nuova istanza all'interno della sede già esistente del TPF\", limitando quindi i costi aggiuntivi, ha spiegato il ticinese Giovanni Merlini (PLR) a nome della commissione.</p><p>Un minoranza guidata dall'UDC ha chiesto vanamente di non entrare in materia, poiché a suo dire il sistema attuale funziona e non necessita di alcuna modifica. La domanda è stata respinta con 120 voti contro 53.</p><p> </p><p>Notizia ATS</p><p><b>Dibattito al Consiglio degli Stati, 09.03.2017</b></p><p><b>CSt: al TPF va affiancata corte d'appello indipendente </b></p><p><b>Al Tribunale penale federale (TPF) di Bellinzona va affiancata una corte d'appello indipendente. Ne è convinto il Parlamento, ma tra le due Camere rimane una divergenza da appianare. Il dossier, discusso oggi dagli Stati, torna quindi al Nazionale.</b></p><p>La costituzione di una corte d'appello in seno al TPF, sostengono i due rami del Parlamento, concretizza il principio della duplice istanza a livello federale, principio secondo il quale un'infrazione penale può essere giudicata da due tribunali indipendenti sia per quanto concerne l'apprezzamento giuridico del fatto sia per quanto concerne l'accertamento dei fatti.</p><p>Quando è confrontato con ricorsi contro le sentenze del TPF, il Tribunale federale (TF) può soltanto verificare che il diritto sia correttamente applicato. I giudici di Losanna sono infatti di principio vincolati agli accertamenti effettuati dall'istanza inferiore. Il TF può rettificarli soltanto se il loro esame è manifestamente inesatto o si fonda su una violazione del diritto.</p><p>In un primo tempo, il progetto governativo prevedeva l'ampliamento delle competenze del TF. I deputati hanno però preferito incaricare il Consiglio federale di elaborare le basi legali per istituire una corte d'appello indipendente. Il TF verrebbe così sgravato di una certa mole di lavoro o, in ogni caso, non verrebbe sollecitato ulteriormente.</p><p>Il Nazionale vorrebbe completare il progetto, al fine di offrire la possibilità, nel caso in cui il Codice di procedura penale autorizzasse un giudice unico, di delegare a determinate condizioni il procedimento alla corte degli affari penali. Ciò significherebbe affidare il dossier tre giudici.</p><p>Oggi gli Stati, seguendo il Governo, non hanno voluto tale proposta. \"Questa disposizione non è necessaria\", ha dichiarato Claude Janiak (PS/BL) a nome della commissione.</p><p> </p><p>Notizia ATS</p><p><b>Dibattito al Consiglio nazionale, 15.03.2017</b></p><p><b>CN: affiancare corte d'appello indipendente al TPF di Bellinzona </b></p><p><b>Al Tribunale penale federale (TPF) di Bellinzona sarà affiancata una corte d'appello indipendente. Il Consiglio nazionale ha infatti eliminato oggi - tacitamente - l'ultima divergenza che l'opponeva agli Stati. </b></p><p>La costituzione di una corte d'appello in seno al TPF concretizza il principio della duplice istanza a livello federale, principio secondo il quale un'infrazione penale può essere giudicata da due tribunali indipendenti sia per quanto concerne l'apprezzamento giuridico del fatto sia per quanto concerne l'accertamento dei fatti.</p><p>Quando è confrontato con ricorsi contro le sentenze del TPF, il Tribunale federale (TF) può soltanto verificare che il diritto sia correttamente applicato. I giudici di Losanna sono infatti di principio vincolati agli accertamenti effettuati dall'istanza inferiore. Il TF può rettificarli soltanto se il loro esame è manifestamente inesatto o si fonda su una violazione del diritto.</p><p>In un primo tempo, il progetto governativo prevedeva l'ampliamento delle competenze del TF. I deputati hanno però preferito incaricare il Consiglio federale di elaborare le basi legali per istituire una corte d'appello indipendente. Il TF verrebbe così sgravato di una certa mole di lavoro o, in ogni caso, non verrebbe sollecitato ulteriormente.</p><p>L'ultima divergenza riguardava la possibilità di offrire, nel caso in cui il Codice di procedura penale autorizzasse un giudice unico, di delegare a determinate condizioni il procedimento alla corte degli affari penali. Ciò significherebbe affidare il dossier a tre giudici.</p><p>Gli Stati e il Consiglio federale avevano però bocciato tale proposta. Oggi il Nazionale si è allineato.</p>",
  "title": "Legge federale sul Tribunale federale. Ampliamento della cognizione sui ricorsi in materia penale"
}