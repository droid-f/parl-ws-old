{
  "id": 20190307,
  "updated": "2021-10-21T14:30:14Z",
  "formattedId": "19.307",
  "initialSituation": "<p>L'Assemblea federale è invitata a elaborare una base costituzionale per conferire alla Confederazione la competenza d'introdurre in tutta la Svizzera un'assicurazione obbligatoria contro i terremoti. L'assicurazione contro i terremoti dovrebbe ispirarsi collaudato risk pooling del pool svizzero per la copertura dei danni sismici delle assicurazioni immobiliari cantonali.</p>",
  "objectives": [
    {
      "number": 0,
      "resolutions": [
        {
          "council": 2,
          "date": "2021-03-10T00:00:00Z",
          "text": "Non è dato seguito"
        },
        {
          "council": 1,
          "date": "2021-09-22T00:00:00Z",
          "text": "Non è dato seguito"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 10.03.2021</b></p><p><b>Terremoti, serve assicurazione con sistema impegni eventuali </b></p><p><b>Il Consiglio federale deve studiare le basi per istituire un'assicurazione svizzera contro i terremoti, mediante un sistema di impegni eventuali. Lo pensa il Consiglio degli Stati, che oggi ha accolto per 25 voti a 18 una mozione della sua Commissione dell'ambiente, della pianificazione del territorio e dell'energia. Toccherà ora al Nazionale esprimersi.</b></p><p>I \"senatori\" hanno invece deciso di non dare seguito (25 a 16 e due astenuti) a un'<b>iniziativa cantonale di Basilea Campagna</b> dal contenuto simile, che però chiede al Parlamento di conferire alla Confederazione la competenza d'introdurre in tutta la Svizzera un'assicurazione obbligatoria contro i terremoti. Una via più classica, considerata però ingiusta dalla maggioranza, sia per i premi che graverebbero a lungo sui proprietari di immobili sia per le notevoli differenze fra Cantoni a livello di rischio sismico.</p><p>Pur se rari, i terremoti in Svizzera sono possibili e possono provocare danni per centinaia di miliardi di franchi, ha motivato a nome della commissione Beat Rieder (Centro/VS). Tuttavia, non esiste un'assicurazione obbligatoria a livello nazionale e il classico trasferimento del rischio dei prodotti assicurativi è notevolmente complicato dal fatto che soltanto poche volte ogni cento o mille anni si verificano eventi sismici catastrofici.</p><p>Attualmente, poco meno del 10% dei valori degli edifici in Svizzera sono coperti da prodotti assicurativi contro i terremoti. La crisi legata al coronavirus ha però dimostrato che anche eventi improbabili possono verificarsi ed è dunque opportuno prendere precauzioni. Dopo 20 anni di discussioni infruttuose è il momento di compiere progressi, ha dichiarato Elisabeth Baume-Schneider (PS/JU).</p><p>Quale alternativa all'introduzione di un'assicurazione obbligatoria contro i terremoti, viene quindi proposto il concetto di impegno eventuale. Secondo questo principio, i proprietari di edifici sarebbero tenuti a versare in un fondo comune o un'assicurazione una determinata percentuale del valore del loro immobile come premio unico, ma solo in caso di terremoto, ha spiegato ancora Rieder. Questi soldi sarebbero destinati esclusivamente ad affrontare le conseguenze del sisma.</p><p>Rispetto alla soluzione assicurativa classica, tale approccio prevede che nel meccanismo di ridistribuzione sia coinvolta soltanto la generazione di proprietari di edifici al momento del terremoto. Verrebbe inoltre attuata una sorta di solidarietà tra i proprietari di immobili svizzeri. Le casse pubbliche non verrebbero invece intaccate.</p><p>Diversi \"senatori\" hanno tentato invano di opporsi all'idea, giudicandola inappropriata in un periodo di crisi economica come quello attuale. Contrario alla mozione, pur se in principio favorevole a un progetto simile, anche il governo. Molti attori non sono d'accordo e pertanto sarebbe inutile imbarcarsi in grandi lavori, ha fatto notare il consigliere federale Ueli Maurer.</p><p> </p><p><b>Comunicato stampa della commissione dell'ambiente, della pianificazione del territorio e dell'energia Consiglio nazionale del 22.06.2021</b></p><p>Il Consiglio federale deve essere incaricato di valutare l'istituzione di un sistema di impegni eventuali in caso di terremoto. Con 15 voti contro 10 la Commissione ha accolto una mozione in tal senso della sua omologa del Consiglio degli Stati (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20204329\">20.4329</a>). L'impegno eventuale rappresenta un'alternativa all'introduzione di un'assicurazione obbligatoria contro i terremoti. A differenza di una polizza assicurativa, la copertura dei danni non deve essere creata in anticipo mediante un premio annuale, ma il pagamento è effettuato solo quando si verifica un terremoto. La maggioranza della Commissione ritiene che il rischio che un forte terremoto possa causare gravi danni in Svizzera sia considerevole. Tuttavia, non tutte le regioni sarebbero colpite allo stesso modo e inoltre la copertura assicurativa non sarebbe sufficientemente garantita. Poiché gli sforzi relativi all'istituzione di un modello di concordato intercantonale sono finora falliti, la Confederazione dovrebbe essere chiamata ad assumersi il proprio obbligo di realizzare una soluzione solidale. La minoranza della Commissione continua per contro a ritenere i Cantoni responsabili in materia e si oppone a una solidarietà imposta dallo Stato. Esisterebbero già soluzioni assicurative e si tratterebbe inoltre di agire a scopo preventivo. Sarebbe quindi di competenza cantonale emanare prescrizioni relative a provvedimenti edili intesi a prevenire i danni in caso di terremoto.Con l'accettazione della mozione di commissione, il Consiglio federale riceve un chiaro mandato. La Commissione accoglie dunque all'unanimità la proposta del Consiglio federale di togliere dal ruolo la mozione <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20113511\">11.3511</a> \"Assicurazione obbligatoria contro i terremoti\" e, con 24 voti contro 0 e un'astensione, decide di non dare seguito all'iniziativa cantonale <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190307\">19.307</a> \"Assicurazione svizzera contro i terremoti\".</p><p> </p><p><b>Informazioni</b></p><p>Sébastien Rey, segretario della commissione,</p><p>058 322 97 34,</p><p><a  href=\"mailto:urek.ceate@parl.admin.ch\">urek.ceate@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-capte\">Commissione dell'ambiente, della pianificazione del territorio e dell'energia (CAPTE)</a></p>",
  "title": "Assicurazione svizzera contro i terremoti"
}