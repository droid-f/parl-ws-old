{
  "id": 20190070,
  "updated": "2020-10-27T11:01:06Z",
  "description": "Messaggio del 27 novembre 2019 concernente la legge federale sulla Scuola universitaria federale per la formazione professionale (Legge SUFFP)",
  "formattedId": "19.070",
  "initialSituation": "<p><b>Comunicato stampa del Consiglio federale del 27.11.2019</b></p><p><b>Il Consiglio federale crea una nuova base legale per lo IUFFP </b></p><p><b>Il 27 novembre 2019 il Consiglio federale ha trasmesso al Parlamento il disegno della legge federale sulla Scuola universitaria federale per la formazione professionale e il relativo messaggio. Con la nuova legge viene creato, secondo la politica della Confederazione in materia di governo d'impresa, uno specifico atto normativo che ne disciplina l'organizzazione. </b></p><p>L'istituto universitario federale per la formazione professionale (IUFFP) è il centro di competenza della Confederazione per la formazione e la formazione continua dei responsabili della formazione professionale, la ricerca nel settore della formazione professionale, lo sviluppo delle professioni e la cooperazione internazionale nell'ambito della formazione professionale. Collabora, tra gli altri, con le alte scuole pedagogiche cantonali e mira all'accreditamento come alta scuola pedagogica. L'attuale \"istituto universitario\" dovrà pertanto cambiare nome, diventando \"scuola universitaria\".</p><p> </p><p>Nuova base legale</p><p>Attualmente lo IUFFP è disciplinato soltanto da alcuni articoli della legge sulla formazione professionale; tutte le altre disposizioni sono contenute in un'ordinanza. Tali basi non sono sufficienti né per soddisfare i requisiti del principio costituzionale di legalità né quelli dei principi di governo d'impresa della Confederazione. Come per altri organi simili della Confederazione, per lo IUFFP viene pertanto creata una base legale sotto forma di specifico atto normativo che ne disciplina l'organizzazione contenente le disposizioni fondamentali relative a compiti, collaborazione, diplomi d'insegnamento e altri titoli, organizzazione, diritto del personale, finanziamento, vigilanza da parte della Confederazione, sanzioni e trattamento dei dati personali.</p><p> </p><p>Rielaborazione dopo la procedura di consultazione</p><p>Il 26 giugno 2019 il Consiglio federale ha preso conoscenza dei risultati della procedura di consultazione e incaricato il Dipartimento federale dell'economia, della formazione e della ricerca di redigere un messaggio entro la fine del 2019. Il disegno tiene conto degli elementi principali delle richieste espresse nella procedura di consultazione, precisando per esempio che la SUFFP considera le esigenze delle regioni linguistiche e dei Cantoni e coordina la sua offerta formativa con quella delle alte scuole pedagogiche cantonali. </p>",
  "objectives": [
    {
      "number": 0,
      "resolutions": [

      ],
      "text": "Messaggio del 27 novembre 2019 concernente la legge federale sulla Scuola universitaria federale per la formazione professionale (Legge SUFFP)"
    },
    {
      "number": 1,
      "resolutions": [
        {
          "council": 2,
          "date": "2020-06-16T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2020-09-16T00:00:00Z",
          "text": "Adesione"
        },
        {
          "council": 2,
          "date": "2020-09-25T00:00:00Z",
          "text": "Adozione nella votazione finale"
        },
        {
          "council": 1,
          "date": "2020-09-25T00:00:00Z",
          "text": "Adozione nella votazione finale"
        }
      ],
      "text": "Legge federale sulla Scuola universitaria federale per la formazione professionale (Legge SUFFP)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 16.06.2020</b></p><p><b>Futuro \"universitario\" per istituto formazione professionale </b></p><p><b>A parte qualche lieve modifica, il Consiglio degli stati ha approvato oggi all'unanimità la Legge federale sulla Scuola universitaria federale per la formazione professionale (SUFFP), dando così il via libera all'accreditamento dell'attuale Istituto universitario federale per la formazione professionale, che dispone anche di una sede a Lugano, quale alta scuola pedagogica (ossia scuola universitaria).</b></p><p>Il plenum ha così spazzato via i dubbi di coloro che temevano un'eccessiva \"accademizzazione\" dell'attuale istituto poiché il punto di forza della SUFFP risiede proprio nel suo orientamento alla prassi. Stando al consigliere federale Guy Parmelin, invece, non vi è pericolo che l'attuale istituto si chiuda in una \"torre d'avorio\".</p><p>Nel corso della discussione, i \"senatori\" hanno stabilito che la SUFFP dovrà istituzionalizzare la collaborazione con i Cantoni e le organizzazioni del mondo del lavoro a livello operativo.</p><p>Dal canto suo, il Consiglio federale dovrà regolare la partecipazione delle organizzazioni del mondo del lavoro alla definizione degli obiettivi strategici della SUFFP.</p><p>Una minoranza, in particolare di sinistra, ha poi chiesto di definire più esplicitamente i diritti di partecipazione delle associazioni degli studenti, ma la sua proposta è stata respinta dal plenum.</p><p> </p><p>Notizia ATS</p><p><b>Dibattito al Consiglio nazionale, 16.09.2020</b></p><p><b>L'IUFFP diventerà una alta scuola pedagogica </b></p><p><b>Via libera alla trasformazione dell'Istituto universitario federale per la formazione professionale (IUFFP), che dispone anche di una sede a Lugano, in una alta scuola pedagogica. Dopo gli Stati in giugno, oggi anche il Consiglio nazionale ha approvato - senza opposizioni - la relativa base legale. </b></p><p>L'IUFFP è il centro di competenza della Confederazione per la formazione e la formazione continua dei docenti, la ricerca in questo settore, lo sviluppo delle professioni e la cooperazione internazionale in quest'ambito.</p><p>Tale organismo è regolato soltanto da alcuni articoli della legge sulla formazione professionale, mentre tutte le altre disposizioni sono contenute in un'ordinanza. Simili basi non sono sufficienti né per soddisfare i requisiti del principio costituzionale di legalità né quelli dei principi di governo d'impresa della Confederazione, ha spiegato Valérie Piller Carrard (PS/FR) a nome della commissione.</p><p>Ecco perché, al pari di organi simili della Confederazione, per il IUFFP è stata istituita una base legale ad hoc che ne disciplina l'organizzazione includendo disposizioni fondamentali relative a compiti, collaborazione, diplomi d'insegnamento e altri titoli, organizzazione, diritto del personale, finanziamento, vigilanza da parte della Confederazione, sanzioni e trattamento dei dati personali.</p><p>Tra le altre cose, poiché l'IUFFP collabora, tra gli altri, con le alte scuole pedagogiche cantonali e mira all'accreditamento come alta scuola pedagogica, l'attuale \"istituto universitario\" dovrà cambiare nome, diventando \"scuola universitaria\" (SUFFP). Gli scopi e gli obiettivi dell'istituto non cambiano, ha affermato Piller Carrard.</p>",
  "title": "Legge sull'IUFFP"
}