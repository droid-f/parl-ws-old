{
  "id": 20190085,
  "updated": "2022-05-02T08:42:19Z",
  "description": "Messaggio del 13 dicembre 2019 concernente la modifica della legge sugli embarghi",
  "formattedId": "19.085",
  "initialSituation": "<p><b>Comunicato stampa del Consiglio federale del 13.12.2019</b></p><p><b>Legge sugli embarghi: il Consiglio federale approva il messaggio </b></p><p><b>Il Consiglio federale propone una modifica della legge sugli embarghi. Lo ha deciso il 13 dicembre 2019. La modifica è intesa a mantenere il divieto di importazione dalla Russia e dall'Ucraina di armi da fuoco, relative parti e munizioni nonché altri beni e a far sì che in futuro il Consiglio federale non debba più far ricorso alla Costituzione federale per disciplinare simili casi. L'Esecutivo ha inoltre approvato il rapporto sui risultati della consultazione. </b></p><p>L'ordinanza che istituisce provvedimenti per impedire l'aggiramento delle sanzioni internazionali in relazione alla situazione in Ucraina (RS 946.231.176.72) vieta l'importazione dalla Russia e dall'Ucraina di armi da fuoco, relative parti e munizioni nonché di esplosivi, pezzi pirotecnici e polvere da fuoco a fini militari. Il divieto di importazione è stato disposto nel 2015 per la durata di quattro anni sulla base dell'articolo 184 capoverso 3 della Costituzione federale (Cost.). Il 26 giugno 2019 il Consiglio federale ha deciso di prorogare il divieto di altri quattro anni e ha incaricato il DEFR di elaborare una base legale per il contenuto dell'ordinanza.</p><p>A questo scopo il Consiglio federale propone di modificare la legge sugli embarghi per avere la facoltà di estendere in parte o interamente ad altri Stati eventuali misure coercitive, se necessario per tutelare gli interessi del Paese. Nella procedura di consultazione la modifica è stata sostenuta dalla maggior parte dei Cantoni, dei partiti e delle cerchie interessate. </p><p> </p><p>Nessun cambiamento nella politica svizzera</p><p>La normativa proposta non comporta alcun cambiamento materiale della politica svizzera in materia di sanzioni economiche internazionali. Il Consiglio federale dispone già oggi della competenza di estendere in singoli casi delle misure coercitive, come mostra il divieto di importazione dalla Russia e dall'Ucraina di armi da fuoco, relative parti e munizioni nonché di altri beni. La modifica della legge sugli embarghi mira unicamente a fare in modo che in futuro non sia più necessario ricorrere all'articolo 184 capoverso 3 Cost., che si è rivelato problematico a causa del limite temporale ivi contenuto.</p><p> </p><p>Attuazione di sanzioni</p><p>Dal 1° gennaio 2003 la legge sugli embarghi costituisce la base legale per l'attuazione di sanzioni da parte della Svizzera. La legge consente alla Confederazione di disporre misure coercitive per applicare le sanzioni volte a far rispettare il diritto internazionale pubblico, in particolare i diritti dell'uomo, adottate dall'Organizzazione delle Nazioni Unite (ONU), dall'Organizzazione per la sicurezza e la cooperazione in Europa (OSCE) o dai principali partner commerciali della Svizzera. Le misure che vanno oltre le sanzioni dell'ONU o dei principali partner commerciali non possono essere decise sulla base della legge sugli embarghi, ma devono fondarsi sulla Costituzione federale.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 13 dicembre 2019 concernente la modifica della legge sugli embarghi"
    },
    {
      "number": 1,
      "resolutions": [
        {
          "council": 2,
          "date": "2021-06-03T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale sull’applicazione di sanzioni internazionali (Legge sugli embarghi, LEmb)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 03.06.2021</b></p><p><b>Embarghi senza limiti di tempo, approvata legge</b></p><p><b>In futuro, il Consiglio federale potrà, al fine di tutelare gli interessi del Paese, decretare misure coercitive nei confronti di Stati senza limiti temporali. Tale richiesta è contenuta nella nuova legge sugli embarghi adottata oggi dal Consiglio degli Stati con 38 voti contro 4.</b></p><p>Attualmente il governo può decretare simili misure solo basandosi sull'articolo 184 capoverso 3 della Costituzione federale. Il problema è che la validità delle ordinanze dev'essere limitata nel tempo.</p><p>Il relatore della commissione, Damian Müller (PLR/LU), ha fatto l'esempio del divieto di importazione dalla Russia e dall'Ucraina di armi da fuoco, relative parti e munizioni nonché di altri beni. Questa misura è stata disposta nel 2015 - per impedire l'aggiramento delle sanzioni internazionali - per la durata di quattro anni e rinnovata per un altro quadriennio due anni fa.</p><p>Con la nuova legge il Consiglio federale non dovrà più far ricorso alla Costituzione federale per disciplinare simili casi. La normativa proposta, ha precisato Müller, non comporta alcun cambiamento materiale della politica svizzera in materia di sanzioni economiche internazionali.</p><p>Durante le discussioni il Consiglio degli Stati ha deciso che la legge non si applicherà solo a embarghi diretti contro Stati, ma anche alle misure coercitive emesse contro persone o entità. Nel raffronto internazionale, l'applicazione delle disposizioni previste dalla legge non dovrà inoltre penalizzare le aziende svizzere.</p><p>La legge sugli embarghi, in vigore dal 2003, costituisce la base legale per l'attuazione di sanzioni da parte della Svizzera. Le misure che vanno oltre le sanzioni dell'ONU o dei principali partner commerciali non possono essere decise sulla base della legge sugli embarghi, ma devono fondarsi sulla Costituzione federale.</p><p> </p><p><b>Comunicato stampa della commissione della politica estera del Consiglio nazionale del 03.05.2022</b></p><p>La Commissione della politica estera del Consiglio nazionale (CPE-N) ha ripreso l'esame della revisione della legge sugli embarghi. Alla presenza del consigliere federale Guy Parmelin, capo del Dipartimento federale dell'economia, della formazione e della ricerca (DEFR), ha deciso con 19 voti contro 6 di entrare in materia sul progetto, approvando quindi un cambio di paradigma nella politica svizzera in materia di sanzioni. </p><p>L'esame della <b>revisione della legge sugli embarghi </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190085\">19.085</a>), interrotto nell'estate del 2021 perché la CPE-N voleva attendere le conclusioni formulate dal gruppo di coordinamento del Consiglio federale sulle cosiddette sanzioni \"tematiche\" dell'Unione europea (UE) - conclusioni che saranno consegnate l'estate prossima - è stato finalmente portato a termine. La CPE-N è entrata in materia sul progetto con 19 voti contro 6. Esso autorizza il Consiglio federale ad adottare sanzioni autonomamente e ad applicarle, oltre che agli Stati, anche a persone e imprese. La maggioranza della Commissione sostiene il progetto perché consente in particolare di mettere in atto una politica in materia di sanzioni coerente, globale e indipendente, che consente nel contempo di continuare a tutelare la neutralità. Per la minoranza, autorizzare il Consiglio federale a estendere le sanzioni applicate da terzi a nuovi attori di sua scelta renderebbe la posizione della Svizzera poco comprensibile e violerebbe il principio di neutralità.</p><p>Le discussioni si sono incentrate sulle conseguenze che la revisione può avere sul rispetto della neutralità, considerato in particolare il nuovo contesto creato dalle sanzioni applicate contro la Russia a seguito dell'invasione dell'Ucraina. Ha invece trovato una maggioranza una proposta che intende permettere al Consiglio federale di emanare misure coercitive nei confronti delle persone implicate in violazioni del diritto internazionale umanitario o lesive dei diritti umani, o in ogni altra forma di atrocità: la Commissione l'ha infatti adottata con 14 voti contro 7 e 3 astensioni. Nella votazione sul complesso, la CPE-N ha approvato il progetto con 18 voti contro 6.</p><p> </p><p><b>Informazioni</b></p><p>Florent Tripet, segretario della commissione,</p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cpe\">Commissione della politica estera (CPE)</a></p>",
  "title": "Legge sugli embarghi. Modifica"
}