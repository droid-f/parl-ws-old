{
  "id": 20190085,
  "updated": "2022-08-22T14:09:50Z",
  "description": "Messaggio del 13 dicembre 2019 concernente la modifica della legge sugli embarghi",
  "formattedId": "19.085",
  "initialSituation": "<p><b>Comunicato stampa del Consiglio federale del 13.12.2019</b></p><p><b>Legge sugli embarghi: il Consiglio federale approva il messaggio </b></p><p><b>Il Consiglio federale propone una modifica della legge sugli embarghi. Lo ha deciso il 13 dicembre 2019. La modifica è intesa a mantenere il divieto di importazione dalla Russia e dall'Ucraina di armi da fuoco, relative parti e munizioni nonché altri beni e a far sì che in futuro il Consiglio federale non debba più far ricorso alla Costituzione federale per disciplinare simili casi. L'Esecutivo ha inoltre approvato il rapporto sui risultati della consultazione. </b></p><p>L'ordinanza che istituisce provvedimenti per impedire l'aggiramento delle sanzioni internazionali in relazione alla situazione in Ucraina (RS 946.231.176.72) vieta l'importazione dalla Russia e dall'Ucraina di armi da fuoco, relative parti e munizioni nonché di esplosivi, pezzi pirotecnici e polvere da fuoco a fini militari. Il divieto di importazione è stato disposto nel 2015 per la durata di quattro anni sulla base dell'articolo 184 capoverso 3 della Costituzione federale (Cost.). Il 26 giugno 2019 il Consiglio federale ha deciso di prorogare il divieto di altri quattro anni e ha incaricato il DEFR di elaborare una base legale per il contenuto dell'ordinanza.</p><p>A questo scopo il Consiglio federale propone di modificare la legge sugli embarghi per avere la facoltà di estendere in parte o interamente ad altri Stati eventuali misure coercitive, se necessario per tutelare gli interessi del Paese. Nella procedura di consultazione la modifica è stata sostenuta dalla maggior parte dei Cantoni, dei partiti e delle cerchie interessate. </p><p> </p><p>Nessun cambiamento nella politica svizzera</p><p>La normativa proposta non comporta alcun cambiamento materiale della politica svizzera in materia di sanzioni economiche internazionali. Il Consiglio federale dispone già oggi della competenza di estendere in singoli casi delle misure coercitive, come mostra il divieto di importazione dalla Russia e dall'Ucraina di armi da fuoco, relative parti e munizioni nonché di altri beni. La modifica della legge sugli embarghi mira unicamente a fare in modo che in futuro non sia più necessario ricorrere all'articolo 184 capoverso 3 Cost., che si è rivelato problematico a causa del limite temporale ivi contenuto.</p><p> </p><p>Attuazione di sanzioni</p><p>Dal 1° gennaio 2003 la legge sugli embarghi costituisce la base legale per l'attuazione di sanzioni da parte della Svizzera. La legge consente alla Confederazione di disporre misure coercitive per applicare le sanzioni volte a far rispettare il diritto internazionale pubblico, in particolare i diritti dell'uomo, adottate dall'Organizzazione delle Nazioni Unite (ONU), dall'Organizzazione per la sicurezza e la cooperazione in Europa (OSCE) o dai principali partner commerciali della Svizzera. Le misure che vanno oltre le sanzioni dell'ONU o dei principali partner commerciali non possono essere decise sulla base della legge sugli embarghi, ma devono fondarsi sulla Costituzione federale.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 13 dicembre 2019 concernente la modifica della legge sugli embarghi"
    },
    {
      "number": 1,
      "resolutions": [
        {
          "council": 2,
          "date": "2021-06-03T00:00:00Z",
          "text": "Decisione in deroga al disegno (progetto)"
        },
        {
          "council": 1,
          "date": "2022-06-09T00:00:00Z",
          "text": "Deroga"
        }
      ],
      "text": "Legge federale sull’applicazione di sanzioni internazionali (Legge sugli embarghi, LEmb)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 03.06.2021</b></p><p><b>Embarghi senza limiti di tempo, approvata legge</b></p><p><b>In futuro, il Consiglio federale potrà, al fine di tutelare gli interessi del Paese, decretare misure coercitive nei confronti di Stati senza limiti temporali. Tale richiesta è contenuta nella nuova legge sugli embarghi adottata oggi dal Consiglio degli Stati con 38 voti contro 4.</b></p><p>Attualmente il governo può decretare simili misure solo basandosi sull'articolo 184 capoverso 3 della Costituzione federale. Il problema è che la validità delle ordinanze dev'essere limitata nel tempo.</p><p>Il relatore della commissione, Damian Müller (PLR/LU), ha fatto l'esempio del divieto di importazione dalla Russia e dall'Ucraina di armi da fuoco, relative parti e munizioni nonché di altri beni. Questa misura è stata disposta nel 2015 - per impedire l'aggiramento delle sanzioni internazionali - per la durata di quattro anni e rinnovata per un altro quadriennio due anni fa.</p><p>Con la nuova legge il Consiglio federale non dovrà più far ricorso alla Costituzione federale per disciplinare simili casi. La normativa proposta, ha precisato Müller, non comporta alcun cambiamento materiale della politica svizzera in materia di sanzioni economiche internazionali.</p><p>Durante le discussioni il Consiglio degli Stati ha deciso che la legge non si applicherà solo a embarghi diretti contro Stati, ma anche alle misure coercitive emesse contro persone o entità. Nel raffronto internazionale, l'applicazione delle disposizioni previste dalla legge non dovrà inoltre penalizzare le aziende svizzere.</p><p>La legge sugli embarghi, in vigore dal 2003, costituisce la base legale per l'attuazione di sanzioni da parte della Svizzera. Le misure che vanno oltre le sanzioni dell'ONU o dei principali partner commerciali non possono essere decise sulla base della legge sugli embarghi, ma devono fondarsi sulla Costituzione federale.</p><p> </p><p>Notizia ATS</p><p><b>Dibattito al Consiglio nazionale, 09.06.2022</b></p><p><b>Berna deve poter adottare sanzioni in modo autonomo</b></p><p><b>Il Consiglio federale deve poter introdurre o estendere autonomamente sanzioni internazionali. È quanto prevede una revisione delle legge sugli embarghi approvata oggi dal Consiglio nazionale con 136 voti a 53.</b></p><p>Le misure adottate, o non adottate, dal Governo dall'inizio della guerra in Ucraina hanno fatto molto discutere. Molti hanno criticato Berna per aver aver seguito, troppo lentamente a loro avviso, quanto deciso dall'Unione europea. Altri hanno storto il naso per l'eccessiva esposizione della Confederazione sul tema e hanno tirato in ballo la neutralità.</p><p>Oggi la Svizzera può adottare solo sanzioni decretate dalle Nazioni Unite (ONU), dall'Organizzazione per la Sicurezza e la Cooperazione in Europa (OSCE) o dai suoi principali partner economici.</p><p>Se vuole spingersi oltre, il Consiglio federale deve far leva sulla Costituzione. Lo ha fatto dopo l'annessione della Crimea da parte di Mosca. Nel 2015 ha vietato l'importazione di armi da fuoco, loro componenti, munizioni e materiali esplosivi dalla Russia e dall'Ucraina. Le misure sono state prorogate nel 2019.</p><p>Queste ordinanze, limitate a quattro anni, possono però essere prorogate una sola volta. Decadono se non viene presentato un progetto di base giuridica sei mesi dopo l'entrata in vigore della proroga.</p><p>Il Consiglio federale ha quindi proposto una revisione generale della legge sugli embarghi che preveda la possibilità per l'Esecutivo di adottare autonomamente sanzioni, se necessario, per salvaguardare gli interessi del Paese. Seguendo la Camera dei cantoni, il Nazionale ha deciso di concedere la facoltà di decretare misure anche contro individui e aziende, a condizione che le società svizzere non siano svantaggiate.</p><p>Una puntualizzazione inutile secondo sinistra e Verdi Liberali. \"Il chiarimento è superfluo, perché gli interessi del Paese devono già essere garantiti\", ha dichiarato Claudia Friedl (PS/SG). \"La formulazione potrebbe anche rafforzare il pregiudizio che la Svizzera stia cercando di trarre profitto dalla mancata o meno rigorosa applicazione delle sanzioni. Ciò danneggerebbe l'immagine della Svizzera\", ha da parte sua affermato, invano, il ministro dell'Economia Guy Parmelin.</p><p>Ma il Consiglio nazionale si è spinto oltre i \"senatori\". Potranno essere sanzionate anche persone o entità coinvolte in violazioni del diritto internazionale umanitario o dei diritti umani o in qualsiasi altra forma di atrocità. La decisione è stata presa con 107 voti a 82, con disappunto dell'UDC e del PLR.</p><p>\"Una misura del genere costituirebbe un cambiamento radicale nella politica sanzionatoria svizzera\", ha sottolineato Parmelin, aggiungendo che \"le sanzioni unilaterali hanno una portata limitata e sono più efficaci se sono ampiamente condivise\".</p><p>Temendo per la neutralità elvetica, l'UDC ha tentato in tutti i modi di bocciare la revisione o di renderla quantomeno \"indolore\". \"Le sanzioni sono armi da guerra\", ha per esempio criticato Yves Nidegger (UDC/GE). Secondo Roger Köppel (UDC/ZH) trascinano addirittura la Confederazione in guerra.</p><p>\"Neutralità significa che tutte le parti in conflitto, non solo l'Ucraina, considerano la Svizzera neutrale. Eppure la Russia ha inserito la Svizzera nella lista dei Paesi ostili\", ha proseguito lo zurighese, temendo che dopo le sanzioni si possa finire per consegnare munizioni e armi.</p><p>Un punto di vista non condiviso da nessun altro partito. \"La revisione proposta rispetta la neutralità della Svizzera e rafforza la coerenza della sua politica in materia di sanzioni\", ha dichiarato Laurent Wehrli (PLR/VD) a nome della commissione preparatoria.</p><p>Più in generale, diversi oratori di destra e di sinistra hanno affermato che Berna dovrebbe essere in grado di adottare sanzioni in modo rapido e indipendente. Ciò rafforzerebbe la sua sovranità, ha per esempio dichiarato Tiana Angelina Moser (PVL/ZH). La Svizzera deve uscire dalla sua posizione di spettatrice, ha da parte sua rilevato Elisabeth Schneider-Schneiter (Centro/BL), facendo notare che il mondo è cambiato, così come il concetto di neutralità.</p><p> </p><p><b>Informazioni</b></p><p>Florent Tripet, segretario della commissione,</p><p>058 322 94 47,</p><p><a  href=\"mailto:apk.cpe@parl.admin.ch\">apk.cpe@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cpe\">Commissione della politica estera (CPE)</a></p>",
  "title": "Legge sugli embarghi. Modifica"
}