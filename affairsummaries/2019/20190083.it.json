{
  "id": 20190083,
  "updated": "2021-06-30T09:12:20Z",
  "description": "Messaggio del 13 dicembre 2019 concernente l’iniziativa popolare «Sì al divieto degli esperimenti sugli animali e sugli esseri umani – Sì ad approcci di ricerca che favoriscano la sicurezza e il progresso»",
  "formattedId": "19.083",
  "initialSituation": "<p><b>Comunicato stampa del Consiglio federale del 13.12.2019</b></p><p><b>Il Consiglio federale respinge l'iniziativa per il divieto della sperimentazione animale </b></p><p><b>Il Consiglio federale è contrario all'iniziativa popolare \"Sì al divieto degli esperimenti sugli animali e sugli esseri umani - Sì ad approcci di ricerca che favoriscano la sicurezza e il progresso\". Nella seduta del 13 dicembre 2019 ha adottato il messaggio da sottoporre al Parlamento. Il Consiglio federale ritiene che nel campo della ricerca gli esseri umani e gli animali siano già sufficientemente protetti e che il divieto d'importazione richiesto danneggerebbe la popolazione svizzera. </b></p><p>Presentata il 18 marzo 2019, l'iniziativa chiede un divieto assoluto degli esperimenti sugli animali e sugli esseri umani. Chiede inoltre di vietare il commercio e l'importazione nel nostro Paese di prodotti sviluppati del tutto o in parte con l'ausilio della sperimentazione animale. Il Consiglio federale condivide l'intenzione dei promotori di evitare sofferenze agli animali e proteggere gli esseri umani nella ricerca, ma ritiene che l'iniziativa si spinga troppo in là. Raccomanda pertanto di respingerla senza alcun controprogetto, diretto o indiretto.</p><p>L'Esecutivo ritiene che il diritto vigente sia sufficientemente restrittivo per proteggere in modo efficace esseri umani e animali: nel 2008 sono state introdotte disposizioni sulla sperimentazione animale più severe e nel 2010 il Popolo ha rafforzato la protezione degli esseri umani nella ricerca approvando a larga maggioranza un nuovo articolo costituzionale in materia. Nel 2014, infine, è entrata in vigore la nuova legge sulla ricerca umana.</p><p> </p><p>Promozione di alternative alla sperimentazione animale</p><p>Il Consiglio federale promuove da anni alternative alla sperimentazione animale. Lo scorso anno, in collaborazione con le scuole universitarie e l'industria farmaceutica, è stato istituito un centro di competenza per rafforzare il cosiddetto principio delle 3R (replace, reduce, refine). Questo principio punta a promuovere la sostituzione degli esperimenti sugli animali con metodi alternativi, a ridurne il numero e a limitare la sofferenza degli animali.Attualmente la sperimentazione animale è ancora indispensabile per la ricerca fondamentale, per l'esame dei prodotti farmaceutici e chimici a salvaguardia del benessere degli esseri umani e degli animali e per la ricerca nel campo della tutela dell'ambiente. Quando l'oggetto dello studio sono malattie umane, è talvolta necessario svolgere ricerche direttamente su esseri umani. La legislazione ammette in questi casi a ricerca su esseri umani e animali soltanto se non esistono alternative, quali le simulazioni al computer o i modelli cellulari.</p><p><b> </b></p><p>Conseguenze in caso di accettazione</p><p>L'accettazione dell'iniziativa avrebbe come conseguenza che l'approvvigionamento di medicinali potrebbe essere garantito soltanto in misura molto limitata. Inoltre, a causa del divieto d'importazione, la popolazione svizzera potrebbe non beneficiare più degli sviluppi scientifici all'estero: questo riguarderebbe tanto i nuovi medicamenti quanto i nuovi prodotti fitosanitari o chimici e i nuovi integratori alimentari sviluppati con l'ausilio della sperimentazione animale. L'ampio divieto d'importazione e di commercio è inoltre inconciliabile con gli obblighi e gli accordi internazionali della Svizzera, per esempio con l'UE. L'iniziativa sarebbe pertanto di difficilissima attuazione e potrebbe avere conseguenze negative per la salute, la ricerca e l'economia del Paese.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 13 dicembre 2019 concernente l’iniziativa popolare «Sì al divieto degli esperimenti sugli animali e sugli esseri umani – Sì ad approcci di ricerca che favoriscano la sicurezza e il progresso»"
    },
    {
      "number": 0,
      "resolutions": [

      ],
      "text": "Nuovo termine per l'iniziativa in seguito alla sospensione dei termini ordinata: 29 novembre 2021 (vedi RS 161.16)"
    },
    {
      "number": 1,
      "resolutions": [
        {
          "council": 1,
          "date": "2021-03-10T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2021-06-07T00:00:00Z",
          "text": "Adesione"
        },
        {
          "council": 2,
          "date": "2021-06-18T00:00:00Z",
          "text": "Adozione nella votazione finale"
        },
        {
          "council": 1,
          "date": "2021-06-18T00:00:00Z",
          "text": "Adozione nella votazione finale"
        }
      ],
      "text": "Decreto federale concernente l’iniziativa popolare «Sì al divieto degli esperimenti sugli animali e sugli esseri umani – Sì ad approcci di ricerca che favoriscano la sicurezza e il progresso»"
    },
    {
      "number": 2,
      "resolutions": [
        {
          "council": 1,
          "date": "2021-03-10T00:00:00Z",
          "text": "Non entrata in materia"
        }
      ],
      "text": "Decreto federale concernente ..."
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 10.03.2021</b></p><p><b>\"No\" a iniziativa \"sperimentazione animali\" e controprogetti</b></p><p><b>L'iniziativa popolare \"per il divieto di sperimentazione animale\" va bocciata senza affiancarle alcun controprogetto. È l'opinione del Consiglio nazionale che ritiene la proposta di modifica costituzionale \"eccessiva\" in quanto potrebbe avere conseguenze negative per la ricerca e l'economia della Svizzera. Anche la salute pubblica ne soffrirebbe e proprio in tempi di crisi sanitaria.</b></p><p>Senza sperimentazione animale non si sarebbe potuto sviluppare un vaccino contro il coronavirus, ha sottolineato Simone de Montmollin (PLR/GE) a nome della commissione. Se l'iniziativa fosse già applicata, in Svizzera ci sarebbe il divieto costituzionale di utilizzare tali vaccini, ha sottolineato Baptiste Hurni (PS/NE).</p><p>Rinunciare completamente agli esperimenti sugli animali oggi non è semplicemente possibile, i metodi alternativi non sono sempre pertinenti nella medicina umana. Questo passaggio è necessario per garantire che non ci siano effetti sistemici o negativi, ha detto de Montmollin. Abbandonare la sperimentazione animale significa dunque rinunciare a importanti benefici per la salute umana, ha sostenuto Piero Marchesi (UDC/TI).</p><p>Diversi consiglieri nazionali hanno evidenziato come la proposta di modifica costituzionale nuocerebbe alla ricerca e all'innovazione. \"Il nostro Paese occupa una posizione di primo piano a livello internazionale nel settore ricerca in biomedicina\", ha ricordato Anna Giacometti (PLR/GR).</p><p>Per la grigionese è proprio puntando su questo settore che si potranno trovare alternative per evitare inutili sofferenze agli animali. Giacometti ha anche ricordato il nuovo programma nazionale di ricerca quinquennale avviato a inizio febbraio dal Consiglio federale e dotato di un budget di 20 milioni di franchi. Il suo scopo è ridurre in modo dimostrabile il numero di esperimenti sugli animali nella ricerca scientifica.</p><p>Per promuovere i metodi sostitutivi alla sperimentazione animale è inoltre già stato creato il Centro di competenze svizzero 3R. L'iniziativa è insomma stata superata dagli eventi, ha sostenuto Therese Schläpfer (UDC/ZH). La legislazione svizzera è già oggi una delle più severe al mondo, ha precisato Pierre-André Page (UDC/FR).</p><p><b> </b></p><p>I controprogetti</p><p>Tenuto conto dell'indiscussa sofferenza che le sperimentazioni generano negli animali, la sinistra avrebbe voluto affiancare un controprogetto all'iniziativa. Tre erano le controproposte sul tavolo. Due - che hanno ottenuto l'appoggio dei Verdi liberali - chiedevano il rinvio del dossier in commissione con l'incarico di elaborare un progetto legislativo. Il primo mirava a vietare gli esperimenti che compromettono il benessere degli animali e quelli esperimenti la cui efficacia non è dimostrata, il secondo a concedere maggiori fondi alla ricerca 3R.</p><p>Il terzo controprogetto - diretto, quindi a livello costituzionale - voleva obbligare il Consiglio federale a definire un piano per l'abbandono degli esperimenti che compromettono il benessere degli animali. L'esecutivo avrebbe anche dovuto promuovere su scala internazionale la ricerca senza esperimenti sugli animali.</p><p>A livello internazionale si assiste già oggi a cambiamento di paradigma nei confronti della ricerca, e non è per pietà verso gli animali ma piuttosto a causa della trasferibilità spesso inadeguata dei risultati, ha affermato Meret Schneider (Verdi/ZH). Insomma, se la Svizzera investe ora in questo settore, non solo avrà l'opportunità di fare da apripista, ma anche di rendere la piazza elvetica ancora più attrattiva, ha aggiunto la zurighese.</p><p>Anche i socialisti hanno approvato i controprogetti (sebbene divisi su quello diretto): se l'efficacia di un esperimento non è stata provata, questo va vietato, ha sottolineato Matthias Aebischer (PS/BE). Il quadro giuridico attuale consente già di attuare tutti i principi volti a preservare e tutelare la salute degli animali, ha replicato la relatrice commissionale de Montmollin.</p><p>\"L'autorizzazione a eseguire test sugli animali - ha proseguito - viene concessa solo se non sono disponibili altri metodi per raggiungere l'obiettivo desiderato\". La Confederazione promuove da tempo alternative alla sperimentazione animale, ha aggiunto il consigliere federale Alain Berset.</p><p>Al voto i tre controprogetti sono tutti stati respinti, con rispettivamente 110 voti contro 81 (benessere animali), 106 voti contro 85 (3R) e 134 voti contro 44 e 11 astenuti (controprogetto diretto). Il \"no\" all'iniziativa è invece stato unanime. </p><p> </p><p>Notizia ATS</p><p><b>Dibattito al Consiglio degli Stati, 07.06.2021</b></p><p><b>CSt: respinta iniziativa per vietare la sperimentazione animale</b></p><p><b>Neppure il Consiglio degli Stati vuole saperne dell'iniziativa popolare che mira a vietare la sperimentazione su animali ed esseri umani. Giudicandola troppo radicale, i \"senatori\" l'hanno bocciata tacitamente, verdetto che fa il paio con il no unanime pronunciato in marzo dal Nazionale.</b></p><p>L'iniziativa - che porta il titolo ufficiale di \"Sì al divieto degli esperimenti sugli animali e sugli esseri umani - Sì ad approcci di ricerca che favoriscano la sicurezza e il progresso\" - chiede un divieto assoluto della sperimentazione animale e della ricerca che coinvolge esseri umani. Il testo, lanciato 2017 da un gruppo di cittadini sangallesi e sostenuto da oltre 80 organizzazioni, vuole anche impedire l'importazione di prodotti che si basano sui test in questione.</p><p>Gli svizzeri si sono già pronunciati a più riprese sul tema, ma hanno ogni volta respinto i testi. L'ultima votazione risale al 1993. Stando all'Ufficio federale della sicurezza alimentare e di veterinaria (USAV), il numero di esperimenti sugli animali è in calo costante nella Confederazione. Se nel 1983 essi ammontavano ancora a due milioni, nel 2019 se ne contavano 572'000.</p><p>Il divieto totale e senza appello di procedere con sperimentazioni animali è stato da tutti considerato eccessivo, pure dal campo ecologista. \"Il problema è che l'iniziativa non lascia spazio a eccezioni\", ha in effetti detto Maya Graf (BL/Verdi). \"Il testo va troppo oltre, sebbene sia un argomento che mi tocca molto\", le ha fatto eco la collega di partito neocastellana Céline Vara, deplorando comunque il fatto che il Nazionale abbia respinto anche le tre varianti di controprogetto sul tavolo.</p><p>Sebbene il benessere delle cavie sia importante, un'attuazione sarebbe negativa per la salute e per l'economia, ha dichiarato il relatore di commissione Hannes Germann (UDC/SH), facendo l'esempio dei vaccini contro influenza e coronavirus, impensabili senza test sugli animali. Inoltre, un sì al testo significherebbe la fine della ricerca in campo neurologico e oncologico, e non va dimenticato che proibire le sperimentazioni sugli umani porrebbe grandi problemi agli studi clinici in Svizzera.</p><p>\"Non siamo ancora al punto in cui il progresso può rimpiazzare i test sugli animali\", ha sottolineato nel suo intervento il consigliere federale Alain Berset. \"L'iniziativa semplicemente impedirebbe di fare ricerca\", ha aggiunto, ricordando però che la Svizzera dispone di una delle leggi più severe al mondo sul tema, un elemento rassicurante.</p>",
  "title": "Sì al divieto degli esperimenti sugli animali e sugli esseri umani – Sì ad approcci di ricerca che favoriscano la sicurezza e il progresso. Iniziativa popolare"
}