{
  "id": 20190300,
  "updated": "2021-10-27T10:23:14Z",
  "formattedId": "19.300",
  "initialSituation": "<p>Il Gran Consiglio invita l'Assemblea federale a modificare il Codice penale svizzero al fine di portare da 30 anni a imprescrittibile il termine di prescrizione per le pene detentive a vita. </p>",
  "objectives": [
    {
      "number": 0,
      "resolutions": [
        {
          "council": 2,
          "date": "2020-03-10T00:00:00Z",
          "text": "Non è dato seguito"
        },
        {
          "council": 1,
          "date": "2021-06-01T00:00:00Z",
          "text": "È dato seguito"
        },
        {
          "council": 2,
          "date": "2021-12-16T00:00:00Z",
          "text": "È dato seguito"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 16.12.2021</b></p><p><b>No a prescrizione per atti puniti con detenzione a vita</b></p><p><b>Il termine di prescrizione per le pene detentive a vita, attualmente fissato a 30 anni, va soppresso. Seppur di misura, con 21 voti contro 20, il Consiglio degli Stati ha deciso oggi di dar seguito a un'iniziativa in tal senso del canton San Gallo. A differenza del Nazionale, in prima lettura i \"senatori\" l'avevano bocciata.</b></p><p>La Commissione degli affari giuridici della Camera dei cantoni ha ora due anni di tempo per elaborare un progetto di legge.</p><p>Attualmente il diritto penale prevede l'imprescrittibilità per il genocidio, i crimini contro l'umanità, i crimini di guerra e gli atti terroristici qualificati, nonché i reati sessuali o pedopornografici commessi su bambini.</p><p>Con la sua iniziativa, San Gallo vuole abolire la prescrizione per chi ha commesso un reato grave. Ciò riguarderebbe in pratica l'assassinio. Nelle motivazioni dell'iniziativa, si sottolinea che i termini attuali potrebbero impedire la risoluzione di taluni casi. In particolare i progressi delle analisi del DNA consentono agli inquirenti di trovare le prove della colpevolezza di un sospetto molti anni dopo i crimini.</p><p>Il relatore commissionale Carlo Sommaruga (PS/GE) ha tentato invano di convincere il plenum a bocciare per la seconda volta l'iniziativa cantonale e in tal modo ad archiviarla: a suo avviso, la prescrizione è essenziale nell'ordine giuridico. Il suo scopo è il ripristino della pace giuridica dopo un certo lasso di tempo. Il diritto vigente, inoltre, prevede già un termine di prescrizione molto lungo, di 30 anni, per i crimini la cui pena massima è la detenzione a vita.</p><p> </p><p>\"Incoerenza\"</p><p>Ma vari oratori sono stati di tutt'altro avviso. V'è attualmente un'\"incoerenza\" nel Codice penale\", ha rilevato ad esempio Heidi Z'graggen (Centro/UR). Con la prescrizione, taluni autori di reati non sono purtroppo mai puniti, le ha fatto eco Daniel Jositsch (PS/ZH). A suo avviso, il fatto che vengano giudicati prima o dopo 30 anni non cambia nulla.</p><p>Nell'ambito di crimini gravi che si sono verificati molti anni or sono, i parenti delle vittime sono ancora in attesa che giustizia sia fatta, ha aggiunto a sua volta Charles Juillard (Centro/JU). Per il \"senatore\" giurassiano condurre un processo equo anche dopo 30 anni contribuisce alla pace sociale e contribuisce a mostrare alle vittime che lo Stato non le dimentica.</p><p> </p><p>Lasciare tempo al tempo</p><p>Voler riaprire un procedimento penale parecchi anni dopo significa riaprire ferite in seno alla società e presso i parenti delle vittime, gli ha replicato Sommaruga. Il tempo deve consentire il lutto collettivo e alle famiglie non bisogna dare false speranze, ha aggiunto Matthias Michel (PLR/ZG).</p><p>L'obiettivo dal punto di vista penale è quello di garantire la pace sociale, non di mettere le persone in galera, ha sottolineato dal canto suo Philippe Bauer (PLR/NE). \"Non dobbiamo lasciarci trasportare dalle emozioni\". Se dopo 30 anni, dei fatti non sono stati chiariti, la società ha il diritto di tirare una riga sul passato. \"Certo - ha concesso il \"senatore\" neocastellano - ciò è difficile da capire per i parenti delle vittime\".</p><p> </p><p>Dossier controverso</p><p>Ma tutti questi argomenti non hanno fatto breccia tra la maggioranza del Consiglio degli Stati, che - come detto - ha dato seguito all'iniziativa cantonale sangallese.</p><p>Sin dalla prima lettura, il dossier ha fortemente diviso le due Camere. Nel giugno 2020, i \"senatori\" con 20 voti a 18 avevano bocciato l'iniziativa cantonale. Nel giugno scorso, il Nazionale l'aveva invece deciso - seppur di strettissima misura con 90 voti a 89 e 10 astenuti - di darle seguito.</p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Nessun termine di prescrizione per chi ha commesso un reato grave"
}