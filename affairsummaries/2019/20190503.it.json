{
  "id": 20190503,
  "updated": "2022-04-28T09:27:50Z",
  "formattedId": "19.503",
  "initialSituation": "<p>La Costituzione federale è modificata come segue:</p><p>Art. 175 Composizione ed elezione</p><p>Cpv. 1</p><p>Il Consiglio federale è composto di 9 membri.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CIP-CN",
            "id": 11,
            "name": "Commissione delle istituzioni politiche CN"
          },
          "date": "2021-04-15T00:00:00Z",
          "text": "È dato seguito"
        },
        {
          "committee": {
            "abbreviation": "CIP-CS",
            "id": 24,
            "name": "Commissione delle istituzioni politiche CS"
          },
          "date": "2021-06-25T00:00:00Z",
          "text": "Nessuna adesione"
        },
        {
          "council": 1,
          "date": "2021-11-29T00:00:00Z",
          "text": "È dato seguito"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 29.11.2021</b></p><p><b>\"Sì\" a Consiglio federale a nove membri</b></p><p><b>Il Consiglio federale dovrebbe essere composto di nove membri. È quanto ritiene il Consiglio nazionale che ha approvato oggi con 102 voti contro 79 e 4 astensioni una iniziativa parlamentare di Nadine Masshardt (PS/BE).</b></p><p>La maggioranza ha sposato le argomentazioni della commissione preparatoria secondo cui la composizione politica del Consiglio federale rappresenta molto meno bene rispetto al passato i rapporti di forza all'interno del Parlamento. Aumentando il numero dei magistrati si potrebbero considerare tutte le principali forze politiche.</p><p>Affinché sia possibile trovare una maggioranza in seno al Parlamento e in un'eventuale votazione referendaria, hanno spiegato i relatori commissionali Ada Marra (PS/VD) e Marco Romano (Centro/TI), l'ampio coinvolgimento dei partiti è importante. \"È parte del sistema di concordanza svizzero\", è stato sottolineato. Il ticinese ha poi ricordato come il 31% degli elettori attualmente non sia rappresentato in governo.</p><p>Oltre alla composizione partitica, con l'aggiunta di due consiglieri federali supplementari si potrebbe meglio tener conto delle diverse regioni linguistiche, delle regioni del Paese e dei sessi. Con nove ministri, il carico di lavoro di ogni consigliere federale potrebbe inoltre essere sgravato.</p><p>La minoranza crede invece che il cambiamento proposto sia dannoso per la stabilità del sistema politico. Con un numero maggiore di dipartimenti aumenterebbe la necessità di coordinamento, ha sostenuto Kurt Fluri (PLR/SO). L'aumento del numero di consiglieri federali non permetterebbe insomma di risolvere tutti i problemi.</p><p>L'atto parlamentare passa ora al vaglio del Consiglio degli Stati dove avrà vita difficile: constatando che la questione era stata trattata approfonditamente appena cinque anni fa senza raccogliere il sostegno di nessuna maggioranza, la competente commissione ha chiesto la bocciatura dell'iniziativa parlamentare Masshardt.</p><p> </p><p><b>Comunicato stampa della commissione delle istituzioni politiche del Consiglio degli Stati del 08.04.2022</b></p><p>La Commissione ritiene che il numero di membri del Consiglio federale non debba essere determinato basandosi sui bisogni dei partiti politici a breve termine, quanto piuttosto in modo da consentire al Governo di svolgere al meglio le proprie funzioni. Con 7 voti contro 3 e 1 astensione essa si oppone quindi per la seconda volta a un'iniziativa parlamentare accolta dal Consiglio nazionale nella sessione invernale, la quale chiede che il numero dei membri dell'Esecutivo federale sia aumentato a nove (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190503\">19.503</a> Iv. Pa. Masshardt). Un simile aumento non semplificherebbe la direzione strategica del Consiglio federale, ma la renderebbe più difficile. Per rafforzare la direzione strategica si dovrebbero comunque prendere in considerazione altre misure. In una seduta successiva, la Commissione esaminerà pertanto vari modelli per una riforma della gestione dello Stato.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Nove consiglieri federali per rafforzare la concordanza"
}