{
  "id": 20190080,
  "updated": "2021-06-30T09:12:20Z",
  "description": "Messaggio del 20 novembre 2019 concernente la modifica della legge federale sull’assicurazione per la vecchiaia e per i superstiti (Modernizzazione della vigilanza nel 1° pilastro e sua ottimizzazione nel 2° pilastro della previdenza per la vecchiaia, i superstiti e l’invalidità)",
  "formattedId": "19.080",
  "initialSituation": "<p><b>Comunicato stampa del Consiglio federale del 20.11.2019</b></p><p><b>Modernizzazione della vigilanza nel 1° pilastro </b></p><p><b>Il Consiglio federale intende modernizzare la vigilanza su AVS, prestazioni complementari (PC), indennità di perdita di guadagno (IPG) e assegni familiari nell'agricoltura. Il disegno di legge prevede il rafforzamento della vigilanza orientata ai rischi, l'ottimizzazione del governo d'impresa (governance) e il miglioramento della gestione strategica dei sistemi d'informazione del 1° pilastro. Nella sua seduta del 20 novembre 2019, il Consiglio federale ha preso atto dei risultati della procedura di consultazione sul progetto e ha adottato e trasmesso al Parlamento il messaggio concernente la modifica della legge sull'AVS. </b></p><p>La vigilanza sull'AVS è rimasta pressoché invariata dal 1948 e altrettanto vale per le IPG, le PC e gli assegni familiari nell'agricoltura. La vigilanza sull'assicurazione invalidità (AI) è invece stata completamente modernizzata nell'ambito della 5a revisione AI (2008). Per continuare a garantire la stabilità del sistema previdenziale, occorre fare altrettanto anche negli altri rami del 1° pilastro. Questo adeguamento alle sfide attuali risponde anche a una richiesta in tal senso del Controllo federale delle finanze. Per quanto riguarda il 1° pilastro, le modifiche di legge del Consiglio federale seguono tre linee d'azione principali.</p><p> </p><p>Vigilanza moderna e orientata ai rischi</p><p>Nell'ambito dell'AVS, delle PC, delle IPG e degli assegni familiari nell'agricoltura, l'attuale vigilanza retrospettiva sarà sostituita da una vigilanza preventiva e orientata ai rischi. A tal fine gli organi esecutivi dovranno introdurre moderni strumenti di gestione e di controllo (gestione dei rischi e della qualità, sistema di controllo interno). Saranno inoltre precisati i compiti e le competenze dell'autorità di vigilanza.</p><p> </p><p>Ottimizzazione della governance</p><p>Il progetto prevede l'introduzione nella legge dei principi di buon governo d'impresa e in particolare di requisiti in materia di indipendenza degli organi esecutivi, integrità dei responsabili e trasparenza nella presentazione dei conti. Queste modifiche garantiranno un'attuazione ineccepibile del 1° pilastro.</p><p> </p><p>Miglioramento della gestione strategica e della vigilanza sui sistemi d'informazione</p><p>Gli organi esecutivi dovranno garantire la necessaria stabilità dei loro sistemi d'informazione, la sicurezza delle informazioni e la protezione dei dati. All'autorità di vigilanza sarà attribuita la competenza di stabilire requisiti minimi in materia di sicurezza delle informazioni e protezione dei dati. Inoltre, verrà disciplinato il finanziamento dello sviluppo e della gestione di sistemi d'informazione applicabili a livello nazionale. Infine, al Consiglio federale sarà attribuita la competenza di disciplinare lo scambio elettronico di dati tra gli assicuratori svizzeri nonché tra questi e le autorità federali. Questa disposizione sarà introdotta nella LPGA (legge federale sulla parte generale del diritto delle assicurazioni sociali) e varrà dunque per tutti i rami delle assicurazioni sociali.</p><p> </p><p>Misure di ottimizzazione mirate nel 2° pilastro</p><p>La vigilanza sugli istituti di previdenza della previdenza professionale (2° pilastro) è stata ridefinita nel 2012. La nuova organizzazione della vigilanza ha dato buoni risultati, ma può essere ottimizzata in alcuni settori. Il progetto prevede pertanto alcune misure di ottimizzazione mirate. In particolare, i compiti del perito in materia di previdenza professionale verranno precisati e, al fine di garantire l'indipendenza delle autorità di vigilanza regionali, i membri dei governi cantonali saranno esclusi dagli organi di vigilanza responsabili per esse.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 20 novembre 2019 concernente la modifica della legge federale sull’assicurazione per la vecchiaia e per i superstiti (Modernizzazione della vigilanza nel 1° pilastro e sua ottimizzazione nel 2° pilastro della previdenza per la vecchiaia, i superstiti e l’invalidità)"
    },
    {
      "number": 1,
      "resolutions": [
        {
          "council": 2,
          "date": "2021-06-14T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale su l’assicurazione per la vecchiaia e per i superstiti (LAVS) (Modernizzazione della vigilanza)"
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 14.06.2021</b></p><p><b>LAVS, modernizzare vigilanza I pilastro</b></p><p><b>La vigilanza su AVS, prestazioni complementari (PC), indennità di perdita di guadagno (IPG) e assegni familiari nell'agricoltura deve essere modernizzata. Il Consiglio degli Stati ha approvato oggi all'unanimità una revisione della legge federale sull'assicurazione per la vecchiaia e per i superstiti. Il dossier passa ora al Nazionale.</b></p><p>Il progetto di legge prevede l'adozione di un approccio di vigilanza maggiormente basato sui rischi, il rafforzamento del governo d'impresa (la cosiddetta governance) e l'adeguamento - più orientato allo sviluppo tecnologico - delle disposizioni sui sistemi d'informazione, ha spiegato Erich Ettlin (Centro/OW) a nome della commissione.</p><p>Il consigliere federale Alain Berset ha ribadito i tre punti, sottolineando che negli ultimi anni la situazione è diventata sempre più complessa. È opportuno che il sistema di sorveglianza agisca in maniera proattiva e non reattiva come finora, ha detto il capo del Dipartimento federale dell'Interno, aggiungendo che bisogna anticipare i rischi e ottimizzare la governance, ma anche garantire la protezione dei dati.</p><p>Alcune osservazioni sollevate dal consigliere federale - ad esempio la protezione dei dati - sono stati ripresi anche da Marina Carobbio Guscetti (PS/TI), relatrice di minoranza, secondo la quale \"la sorveglianza deve adeguarsi\".</p><p>Il messaggio governativo dell'autunno 2019 prevede anche nuove basi giuridiche per chiarire i compiti e le responsabilità dell'autorità di vigilanza.</p><p>La vigilanza sull'assicurazione invalidità (AI) è stata completamente modernizzata nel 2008, nell'ambito della 5a revisione. Quella del 1° pilastro invece è rimasta praticamente invariata dal 1948, data dell'istituzione dell'AVS. Anche il Controllo federale delle finanze aveva chiesto una modernizzazione.</p><p>La revisione si concentra sui rischi legati al corretto pagamento delle prestazioni, alla riscossione dei contributi e al rispetto dei requisiti in materia di sicurezza dell'informazione e di protezione dei dati, in particolare nei settori AVS, IPG e PC. Per quanto riguarda il II pilastro, la vigilanza è stata ridefinita nel 2012. La modifica di legge prevede quindi solo alcune misure di ottimizzazione mirate.</p><p>I \"senatori\" - con 25 voti contro 16 e 2 astenuti - non vogliono tuttavia che sia espressamente vietato ai membri dei governi cantonali di far parte degli organi delle autorità regionali di vigilanza, come previsto inizialmente dal messaggio del Consiglio federale. Una misura poi contestata anche dai cantoni in sede di consultazione.</p><p> </p><p><b>Informazioni</b></p><p>Christina Leutwyler, segretaria supplente della commissione,</p><p>058 322 94 24,</p><p><a  href=\"mailto:sgk.csss@parl.admin.ch\">sgk.csss@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-csss\">Commissione della sicurezza sociale e della sanità (CSSS)</a></p><p> </p><p>Corapporto della Commissione delle finanze del Consiglio nazionale </p><p><b>Comunicato stampa della commissione delle finanze del Consiglio nazionale del 13.09.2021</b></p><p>In un corapporto rivolto alla Commissione della sicurezza sociale e della sanità del Consiglio nazionale (CSSS-N), la Commissione delle finanze del Consiglio nazionale (CdF-N) propone, con 17 voti contro 2 e 3 astensioni, d'inserire nella revisione della legge sull'AVS concernente la modernizzazione della vigilanza (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190080\">19.080</a> s) la raccomandazione del Controllo federale delle finanze (CDF) riguardante il raggruppamento dell'Ufficio centrale di compensazione (UCC) e compenswiss e il trasferimento di questa nuova struttura in un unico istituto di assicurazioni sociali della Confederazione (cfr. <a  href=\"https://www.efk.admin.ch/images/stories/efk_dokumente/publikationen/_bildung_und_soziales/sozialversicherung_und_altersvorsorge/21601/21601BE-Version-definitive-V04.pdf\">verifica successiva</a> del CDF del 10.5.2021 concernente la vigilanza materiale e finanziaria sull'AVS).</p><p>Attualmente esistono due strutture per lo svolgimento dei compiti centralizzati del primo pilastro. Da un lato l'UCC, istituto incorporato nell'Amministrazione federale delle finanze e di conseguenza subordinato al Dipartimento federale delle finanze, che svolge numerosi compiti relativi all'AVS, all'AI e alle IPG. Citiamo per esempio la gestione dei flussi di liquidità provenienti e destinati alle casse di compensazione AVS/AI/IPG e l'allestimento dei conti annuali di queste tre assicurazioni. Dall'altro lato troviamo compenswiss, istituto di diritto pubblico della Confederazione subordinato al Dipartimento federale dell'interno con il compito di gestire in modo centralizzato liquidità e patrimonio dell'AVS, dell'AI e delle IPG e di pubblicare i conti annuali di queste tre assicurazioni allestiti dall'UCC.</p><p>Una netta maggioranza della CdF-N ritiene che l'attuale separazione in due istituti distinti, che hanno statuti giuridici diversi e per di più sono subordinati a dipartimenti diversi, ponga problemi di governance e di vigilanza. Un raggruppamento delle due strutture (UCC e compenswiss) in un unico istituto di diritto pubblico della Confederazione che svolgerebbe tutti i compiti centralizzati sarebbe molto più coerente e trasparente rispetto al sistema attuale. Un simile raggruppamento si avvicinerebbe tra l'altro ai modelli organizzativi usuali in materia di gestione delle assicurazioni sociali sia in Svizzera sia all'estero.</p><p> </p><p><b>Informazioni</b></p><p>Stefan Koller, segretario della commissione, </p><p>058 322 95 35,</p><p><a  href=\"mailto:fk.cdf@parl.admin.ch\">fk.cdf@parl.admin.ch</a></p><p><a  href=\"https://www.parlament.ch/it/organe/commissioni/commissioni-vigilanza/commissioni-cdf\">Commissione delle finanze (CF)</a></p>",
  "title": "LAVS. Modifica (Modernizzazione della vigilanza)"
}