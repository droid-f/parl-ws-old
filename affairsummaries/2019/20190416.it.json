{
  "id": 20190416,
  "updated": "2023-01-19T11:19:32Z",
  "formattedId": "19.416",
  "initialSituation": "<p>Articolo 100 n. 4 della legge federale sulla circolazione stradale (modifica ripartita in tre numeri: 4, 5 e 6)</p><p>4. Il conducente di un veicolo del servizio antincendio, del servizio sanitario, della polizia o delle dogane non è punibile se viola le norme o le misure speciali concernenti la circolazione:</p><p>a. nei viaggi ufficiali urgenti effettuati usando gli speciali segnalatori prescritti;</p><p>b. nel corso di un 'inseguimento della polizia effettuato usando gli speciali segnalatori prescritti;</p><p>c. nei viaggi ufficiali della polizia effettuati allo scopo di arrestare autori di presunti crimini o delitti senza usare gli speciali segnalatori, se ciò compromette l'adempimento del compito legale, segnatamente l'avvicinamento silenzioso o non visibile;</p><p>d. nei viaggi ufficiali della polizia effettuati allo scopo di arrestare autori di presunti crimini o delitti senza usare gli speciali segnalatori per ragioni tattiche, segnatamente il pedinamento.</p><p>5. Il conducente di un veicolo del servizio antincendio, del servizio sanitario, della polizia o delle dogane è punibile se durante un viaggio ufficiale urgente (n. 4 lett. a.):</p><p>a. non ha usato la prudenza imposta dalle circostanze circolando a una velocità eccessiva; l'infrazione è determinata tenendo conto unicamente della differenza fra la velocità ritenuta ammissibile e la velocità rilevata;</p><p>b. non ha usato gli speciali segnalatori prescritti e per questo motivo ha causato un incidente con un altro utente della strada o con un pedone.</p><p>Per valutare la prudenza imposta dalle circostanze si considerano i fatti di cui il conducente aveva conoscenza e la rappresentazione dei fatti che il conducente poteva avere al momento di agire.</p><p>6. Il giudice attenua secondo il suo libero apprezzamento la pena inflitta al conducente punibile secondo il numero 5 in considerazione delle circostanze della missione compiuta e affinché il conducente non venga punito alla stregua di un conducente che non compie una missione ufficiale. Il giudice non infligge alcuna pena al conducente quando il compimento della missione corrispondeva a un interesse pubblico, segnatamente il conducente intendeva fermare gli autori di reati contro la vita e il patrimonio.</p><p>Art. 16 Cpv. 3 della legge federale sulla circolazione stradale</p><p>3 Per stabilire la durata della revoca della licenza per allievo conducente o della licenza di condurre devono essere considerate le circostanze del singolo caso, segnatamente il pericolo per la circolazione, la colpa, la reputazione del conducente del veicolo a motore nonché la necessità professionale di condurre un veicolo a motore.</p><p>4 La licenza di condurre dei conducenti di veicoli del servizio antincendio, del servizio sanitario, della polizia o delle dogane che commettono un'infrazione durante un viaggio ufficiale ai sensi dell'articolo 100 numero 4 non è revocata neanche nel caso in cui il conducente venga condannato in virtù dell'articolo 100 numero 5.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CTT-CN",
            "id": 9,
            "name": "Commissione dei trasporti e delle telecomunicazioni CN"
          },
          "date": "2020-01-20T00:00:00Z",
          "text": "È dato seguito"
        },
        {
          "committee": {
            "abbreviation": "CTT-CS",
            "id": 22,
            "name": "Commissione dei trasporti e delle telecomunicazioni CS"
          },
          "date": "2021-02-04T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [

      ],
      "text": null
    }
  ],
  "proceedings": "<p><b>Comunicato stampa della commissione dei trasporti e delle telecomunicazioni del Consiglio nazionale del 17.01.2023</b></p><p>Dato che la modifica della LCStr (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20210080\">21.080</a>) sta per essere sottoposta alla votazione finale, la CTT-N ha anche deciso all'unanimità di proporre alla propria Camera di stralciare dal ruolo l'iniziativa parlamentare <b>Lüscher \"Viaggi urgenti con veicoli del servizio antincendio, del servizio sanitario, della polizia o delle dogane. Per una valutazione più adeguata delle circostanze considerate dai conducenti\"</b> (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190416\">19.416</a>). Con la modifica dell'articolo 100 prospettata nel disegno di revisione della LCStr, l'attenuazione, oggi facoltativa, della pena inflitta ai conducenti dei veicoli di soccorso (luci blu) diventerà obbligatoria: la Commissione ritiene che in tal modo si risponda in gran parte a quanto richiesto dall'iniziativa. </p><p> </p><p><b>Informazioni</b></p><p>Iris Hollinger, segretaria della commissione, </p><p>058 322 94 61,</p><p><a  href=\"mailto:kvf.ctt@parl.admin.ch\">kvf.ctt@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-ctt\">Commissione dei trasporti e delle telecomunicazioni (CTT)</a></p>",
  "title": "Viaggi urgenti con veicoli del servizio antincendio, del servizio sanitario, della polizia o delle dogane. Per una valutazione più adeguata delle circostanze considerate dai conducenti"
}