{
  "id": 20190048,
  "updated": "2021-10-27T10:17:10Z",
  "description": "Messaggio del 28 agosto 2019 concernente la modifica del Codice di procedura penale (Attuazione della mozione 14.3383 della Commissione degli affari giuridici del Consiglio degli Stati, Adeguamento del Codice di procedura penale)",
  "formattedId": "19.048",
  "initialSituation": "<p><b>Comunicato stampa del Consiglio federale del 28.08.2019</b></p><p><b>Migliorare l'applicabilità del diritto processuale penale </b></p><p><b>Il Consiglio federale intende migliorare l'applicabilità del diritto processuale penale. Nella sua seduta del 28 agosto 2019, ha preso atto dei risultati della consultazione e adottato il pertinente messaggio all'attenzione del Parlamento. Poiché il Codice di procedura penale ha dato buoni risultati, la revisione si limita a modificare singoli punti. </b></p><p>Già poco dopo l'entrata in vigore del Codice di procedura penale (CPP), il 1° gennaio 2011, gli addetti ai lavori si sono espressi criticamente sulla sua applicazione, facendo rilevare diversi problemi causati da singole disposizioni. Anche in Parlamento fin da questa prima fase sono stati depositati interventi parlamentari che chiedevano modifiche mirate del CPP. Con l'adozione della mozione 14.3383 della Commissione degli affari giuridici del Consiglio degli Stati (Adeguamento del Codice di procedura penale), il Parlamento ha infine deciso di procedere a una verifica globale del CPP.</p><p>La valutazione dei risultati della procedura di consultazione evidenzia un sostanziale consenso nei confronti delle modifiche proposte. Il Consiglio federale mantiene pertanto i tratti essenziali dell'avamprogetto. Riprendendo la richiesta della maggioranza dei partecipanti alla consultazione, la revisione si limita a rivedere i punti che si sono rivelati problematici nella pratica.</p><p> </p><p>Limitazione moderata dei diritti di partecipazione</p><p>Al centro del dibattito pubblico ci sono stati in particolare i cosiddetti diritti di partecipazione al procedimento penale. Il diritto vigente consente agli imputati di partecipare a tutte le assunzioni di prove e in particolare anche agli interrogatori di coimputati. Questo risulta problematico perché consente all'imputato di adeguare le sue dichiarazioni a quelle del coimputato, il che può favorire, in un procedimento con più imputati, alcuni di loro rispetto ad altri. </p><p>Nella consultazione le nuove disposizioni proposte dal Consiglio federale sono state contestate. Il disegno ha tenuto conto di tali critiche e la normativa è stata modificata. In futuro dunque il diritto di partecipare di un imputato potrà essere limitato finché questi non si sarà espresso in merito all'oggetto dell'interrogatorio. Dal momento che i diritti di partecipazione costituiscono un contrappeso importante alla posizione strutturalmente forte del pubblico ministero, non vengono comunque ridotti al minimo garantito dalla Convenzione per la salvaguardia dei diritti dell'uomo e delle libertà fondamentali (CEDU), come chiesto invece da singoli partecipanti alla consultazione.</p><p> </p><p>Profili del DNA anche per reati già commessi o per quelli futuri</p><p>Anche in merito ai requisiti sull'allestimento di profili del DNA vi è una novità. D'ora in poi la legge stabilisce espressamente che i profili del DNA potranno essere allestiti non solo per accertare il reato oggetto del procedimento in corso, ma anche per chiarire altri reati che si sospetta siano stati commessi dall'imputato o che potrebbero essere da lui commessi in futuro. In ogni caso si potrà allestire un profilo del DNA per accertare un reato futuro solamente se l'imputato è condannato per un altro reato, ossia anche in futuro non si potranno allestire profili del DNA di routine. Nella seduta odierna, il Consiglio federale ha nel contempo posto in consultazione la revisione della legge sui profili del DNA.</p><p> </p><p>Ulteriori punti oggetto di revisione</p><p>Il Consiglio federale intende inoltre rafforzare la posizione delle vittime e dei loro congiunti nell'ambito del procedimento penale. In particolare alle vittime sarà in futuro accordato il gratuito patrocinio anche quando nel processo penale propongono esclusivamente un'azione penale, senza far valere pretese civili. Inoltre d'ora in avanti il pubblico ministero potrà decidere anche in merito alle pretese civili. Il Consiglio federale vuole ora espressamente esentare la vittima e i suoi congiunti dall'obbligo di rimborsare allo Stato le spese derivanti dal gratuito patrocinio. </p><p>Altri punti della revisione: </p><p>- il pubblico ministero sarà obbligato a interrogare l'imputato, anche nella procedura del decreto d'accusa, se si profila una pena detentiva senza la condizionale;</p><p>- in caso di decisioni del giudice dei provvedimenti coercitivi relative alla carcerazione preventiva e di sicurezza, il pubblico ministero potrà ora interporre reclamo;</p><p>- i requisiti per disporre la carcerazione preventiva e di sicurezza per rischio di recidiva sono meno severi di modo da poterla ordinare anche in assenza di precedenti penali.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 28 agosto 2019 concernente la modifica del Codice di procedura penale (Attuazione della mozione 14.3383 della Commissione degli affari giuridici del Consiglio degli Stati, Adeguamento del Codice di procedura penale)"
    },
    {
      "number": 1,
      "resolutions": [
        {
          "council": 1,
          "date": "2021-03-18T00:00:00Z",
          "text": "Decisione in deroga al disegno (progetto)"
        }
      ],
      "text": "Legge federale sulla protezione della natura e del paesaggio (LPN)"
    },
    {
      "number": 2,
      "resolutions": [
        {
          "council": 1,
          "date": "2020-06-03T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2020-09-08T00:00:00Z",
          "text": "Adesione"
        },
        {
          "council": 2,
          "date": "2020-09-25T00:00:00Z",
          "text": "Adozione nella votazione finale"
        },
        {
          "council": 1,
          "date": "2020-09-25T00:00:00Z",
          "text": "Adozione nella votazione finale"
        }
      ],
      "text": "Codice di diritto processuale penale svizzero (Codice di procedura penale, CPP) (Carcerazione di sicurezza nel quadro di una procedura indipendente successiva) (Disegno della CAG-N del 15.05.2020)"
    }
  ],
  "proceedings": "<p><b>Disegno 2</b></p><p> </p><p>Notizia ATS</p><p><b>Dibattito al Consiglio nazionale, 03.06.2020</b></p><p><b>Criminali pericolosi, nessun rilascio intempestivo </b></p><p><b>Criminali pericolosi non devono venir rilasciati a causa di un vuoto legislativo. Lo ha deciso oggi il Consiglio nazionale che ha approvato il disegno 2 di una revisione più ampia del Codice di procedura penale proposto dal Consiglio federale che verrà discussa solo in un secondo tempo. Il dossier va agli Stati.</b></p><p>Secondo la Corte europea dei diritti dell'uomo (CEDU), la Svizzera non dispone di una base giuridica sufficiente per ordinare la detenzione per motivi di sicurezza. L'autorità indipendente che deve decidere quando un condannato è ritenuto troppo pericoloso per essere rilasciato non sempre riesce a farlo prima della fine della pena.</p><p>Tuttavia, il codice di procedura penale non contiene alcuna disposizione esplicita in merito alla detenzione per motivi di sicurezza. A causa di una simile lacuna, i giudici di Strasburgo hanno condannato la Svizzera nel dicembre 2019.</p><p>Il Consiglio federale propone pertanto di codificare la giurisprudenza del Tribunale federale per evitare la liberazione anticipata di persone giudicate pericolose. Una soluzione approvata oggi dal Nazionale anche per evitare ulteriori condanne da parte della CEDU. In aula, la consigliera federale Karin Keller-Sutter ha sostenuto questa soluzione appellandosi a motivi di sicurezza pubblica.</p><p> </p><p>Notizia ATS</p><p><b>Dibattito al Consiglio degli Stati, 08.09.2020</b></p><p><b>Possibile detenzione criminali pericolosi per motivi sicurezza </b></p><p><b>La detenzione per motivi di sicurezza dei criminali pericolosi sarà nuovamente possibile. Dopo il Nazionale in giugno, oggi anche il Consiglio degli Stati ha approvato la pertinente revisione del Codice di procedura penale. Il dossier è pronto per le votazioni finali.</b></p><p>La modifica si è resa necessaria dopo una decisione della Corte europea dei diritti dell'uomo (CEDU), secondo cui la Svizzera non dispone di una base giuridica sufficiente per ordinare la detenzione per motivi di sicurezza. L'autorità indipendente che deve decidere quando un condannato è ritenuto troppo pericoloso per essere rilasciato non sempre riesce a farlo prima della fine della pena.</p><p> </p><p><b>Disegno 1</b></p><p> </p><p><b>Comunicato stampa della commissione degli affari giuridici del Consiglio nazionale del 06.11.2020</b></p><p><b>Conclusa la deliberazione della revisione del Codice di procedura penale </b></p><p>La Commissione degli affari giuridici del Consiglio nazionale ha concluso l'esame delle modifiche del Codice di procedura penale (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190048\">19.048</a>) , approvandole nella votazione sul complesso con 17 voti contro 0 e 8 astensioni. Una minoranza propone di rinviare l'oggetto al Consiglio federale. </p><p>Le proposte modifiche al Codice di procedura penale (CPP), in vigore dal 2011, sono intese ad adeguarlo in modo puntuale e a trasporre nella legge, per ragioni di trasparenza, la giurisprudenza del Tribunale federale (TF) su talune questioni litigiose. Già poco tempo dopo l'entrata in vigore del nuovo CPP, che ha sostituito i 26 Codici di procedura penale cantonali e la legge federale del 15 giugno 1934 sulla procedura penale, vi sono state critiche sporadiche quanto alla sua applicabilità. Nell'ambito delle modifiche proposte ora occorre affrontare questi punti critici.</p><p>Dal giugno di quest'anno la Commissione si è occupata a più riprese approfonditamente della revisione del Codice di procedura penale prendendo le decisioni seguenti.</p><p> </p><p>Diritti di partecipazione</p><p>L'attuale diritto di partecipazione autorizza l'imputato a partecipare all'assunzione delle prove, in particolare all'interrogatorio dei testimoni e dei coimputati. La Commissione respinge la limitazione dei diritti di partecipazione proposta dal Consiglio federale e vorrebbe mantenere la normativa vigente (16/9/0). La maggioranza della Commissione ritiene che non sia opportuno limitare importanti diritti procedurali, soprattutto vista la posizione di forza del pubblico ministero. Una minoranza si esprime a favore della variante del Consiglio federale, la quale prevede che il pubblico ministero può privare l'imputato del diritto di partecipare all'interrogatorio se l'imputato non si è ancora espresso in merito al tema dell'interrogatorio. Altre due minoranze chiedono una più ampia limitazione dei diritti di partecipazione. A loro avviso, diritti di partecipazione interpretati in senso ampio rendono più difficile la ricerca della verità e portano ad accordi tra i coimputati.<b> </b></p><p> </p><p>Possibilità per il pubblico ministero di interporre reclamo</p><p>Il disegno del Consiglio federale prevede che, seguendo il principio della doppia istanza, in futuro anche il pubblico ministero deve potere impugnare le decisioni del giudice dei provvedimenti coercitivi. In tal modo la giurisprudenza del TF verrebbe trasposta nel CPP. La Commissione respinge tuttavia tale modifica (13/12/0) e vorrebbe continuare a permettere esplicitamente soltanto all'imputato di impugnare le decisioni. Una minoranza propone di seguire la proposta del Consiglio federale per tale questione.</p><p> </p><p>Profili del DNA</p><p>Conformemente all'attuale giurisprudenza del TF, l'allestimento di un profilo del DNA è ammesso non soltanto per accertare il reato oggetto del procedimento in corso, ma anche se vi sono \"indizi significativi e concreti\" che l'imputato potrebbe essere coinvolto in altri reati di una certa gravità, già commessi o futuri. Riguardo a quelli già commessi, nel suo disegno il Consiglio federale prevede ora che i profili del DNA possano già essere allestiti se \"indizi concreti\" segnalano che l'imputato potrebbe avere commesso ulteriori crimini o delitti. La Commissione vorrebbe spingersi oltre e si è espressa a favore di una \"certa probabilità\" quale requisito sufficiente a tal fine (12/11/2). Una minoranza ritiene che un profilo del DNA possa essere allestito soltanto per chiarire il reato oggetto del procedimento. Una minoranza, invece, chiede che i profili del DNA siano allestiti unicamente se vi sono indizi concreti di ulteriori crimini, ma non in presenza di indizi concreti di ulteriori delitti.</p><p>Quanto all'accertamento di futuri reati, il Consiglio federale propone che il tribunale possa ordinare di allestire un profilo del DNA di un condannato se ci sono di nuovo \"indizi concreti\" che in futuro la persona potrebbe commettere ulteriori crimini o delitti. La Commissione è contraria a tale proposta e vorrebbe mantenere la normativa vigente (13/12/0), che prevede una siffatta misura soltanto se è stata comminata una determinata pena detentiva minima oppure in presenza di una condanna a causa di determinati reati o ancora di un ordine di misura terapeutica o di internamento. Una minoranza ritiene che si dovrebbe potere allestire un profilo del DNA per tutte le persone condannate.</p><p> </p><p>Apposizione di sigilli</p><p>Nell'ambito della deliberazione di dettaglio la Commissione ha incaricato l'Amministrazione di costituire un gruppo di lavoro al fine di individuare nuove modalità mediante le quali si potrebbe accelerare la procedura di dissigillamento. La Commissione approva senza voti contrari la formulazione, elaborata dal gruppo di lavoro, che rispetto al disegno del Consiglio federale prevede, fra l'altro, una definizione più chiara e più accurata delle registrazioni o degli oggetti sigillati, nonché un disciplinamento preciso e conciso della procedura di dissigillamento presso il giudice dei provvedimenti coercitivi.</p><p> </p><p>Il concetto di \"justice restaurative\"</p><p>Il principio della \"justice restaurative\" (giustizia riparativa) prevede che in una procedura penale le parti possano accordarsi per una procedura di mediazione. L'obiettivo è che esse partecipino attivamente per risolvere le difficoltà sorte a causa del reato. L'esito di una siffatta procedura di mediazione potrebbe essere considerato dalle autorità penali. Il Consiglio federale respinge l'introduzione nell'ambito della presente revisione di un'ampia \"justice restaurative\", come chiesto durante la procedura di consultazione e dal postulato Mazzone <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20184063\">18.4063</a>. La Commissione propone invece di sancire nel CPP il concetto di \"justice restaurative\" (15/6/3). Contrariamente alla proposta del Consiglio federale, la Commissione propone pertanto alla propria Camera di non togliere dal ruolo al momento attuale il postulato Mazzone. Una minoranza respinge l'introduzione del concetto di \"justice restaurative\".</p><p> </p><p>Inchieste mascherate </p><p>La Commissione ha deciso all'unanimità di facilitare le inchieste mascherate nel settore della pedopornografia. Tali inchieste vanno escluse dalla punibilità purché gli oggetti o le rappresentazioni utilizzati vertano su atti sessuali fittizi con minorenni.</p><p> </p><p>Notizia ATS</p><p><b>Dibattito al Consiglio nazionale, 18.03.2021</b></p><p><b>Approvata revisione codice di procedura penale</b></p><p><b>Primo \"sì\" alla revisione del Codice di procedura penale (CPP): oggi il Consiglio nazionale ha approvato con 139 voti contro 54 il progetto che prevede, tra le altre cose, l'introduzione della cosiddetta \"giustizia riparativa\". Respinta invece la proposta del governo di limitare il diritto di partecipazione degli imputati.</b></p><p>Il CPP è stato armonizzato a livello nazionale nel 2011. Da allora, sono state sollevate critiche da parte degli esperti del settore e sono state presentate diverse proposte di riforma. Dissensi sono stati sollevati in merito al sovraccarico amministrativo imposto alla polizia, che rallenta le procedure. Per altri, ad essere problematico è il diritto dell'imputato di partecipare a tutti gli atti di assunzione delle prove.</p><p>\"La procedura penale non è solo una questione che riguarda procuratori, giudici e avvocati, ma concerne ogni cittadino\", ha affermato il relatore commissionale Baptiste Hurni (PS/NE) spiegando la necessità di intervenire. Si tratta di trovare un equilibrio tra ricerca della verità e tutela dei diritti fondamentali e costituzionali dei cittadini.</p><p>Per l'UDC, la revisione proposta dal Consiglio federale non raggiunge però l'equilibrio sperato. Le autorità di perseguimento penale devono avere i mezzi per arrestare e condannare gli autori di reati. Non è ammissibile che i criminali possano ritardare le procedure, ha sostenuto Pirmin Schwander (UDC/SZ). Per questo motivo i democentristi hanno chiesto il rinvio del dossier al Consiglio federale, proposta bocciata con 137 voti contro 53.</p><p>La maggioranza ha ritenuto necessario garantire che i diritti fondamentali vengano rispettati per tutti. È solo con questa precondizione che si possono chiedere sanzioni più severe, ha affermato Philipp Bregy (Centro/VS). Esiste la presunzione di innocenza, ha poi ricordato Marti Min Li (PS/ZH).</p><p>La regolamentazione del diritto di partecipazione è uno dei punti che hanno fatto maggiormente discutere. Questo consente agli imputati di assistere, per esempio, all'interrogatorio dei coimputati. Il problema, ha spiegato la ministra di giustizia e polizia Karin Keller-Suetter, è che essi possono cogliere l'occasione per adeguare la propria versione a queste dichiarazioni, nel tentativo magari di sminuire il proprio ruolo in una determinata vicenda. Per questo motivo, ha spiegato, il diritto di partecipare di un imputato va limitato finché questi non si sarà espresso in merito all'oggetto dell'interrogatorio.</p><p>Tale restrizione non è piaciuta alla maggioranza della Camera del popolo che l'ha bocciata, preferendo restare alla prassi attuale. \"Bisogna rispettare il diritto al silenzio dell'imputato, che verrebbe messo in discussione con l'impossibilità di partecipare agli interrogatori\", ha sostenuto Bregy. Questo diritto è il contraltare essenziale ai maggiori poteri concessi ai ministeri pubblici nel 2011, ha affermato Christian Lüscher (PLR/GE). Rinunciarvi sarebbe contrario alle norme della Corte europea dei diritti dell'uomo (CEDU), ha aggiunto Ursula Schneider-Schüttel (PS/FR).</p><p>Il progetto adottato oggi prevede poi una limitazione del diritto di ricorso al Tribunale federale (TF). Sarà ammissibile solo contro le decisioni prese dalle autorità cantonali di ultima istanza. Le eccezioni previste dal CPP saranno eliminate, il che contribuirà anche a sgravare la massima corte elvetica.</p><p>Il nuovo CPP modifica anche le condizioni per l'allestimento di profili del DNA. Nel suo messaggio, il governo ha proposto che tali profili possano essere stabiliti per chiarire i reati oggetto del procedimento, ma anche, in presenza di indizi concreti, per altri reati già commessi. Il Nazionale si è però spinto oltre e si è espresso a favore di una \"certa probabilità\" quale requisito sufficiente.</p><p>Su richiesta della sua commissione, il Consiglio nazionale ha anche inserito nella legge il principio della \"giustizia riparativa\". Ciò prevede che nei procedimenti penali le parti si accordino su una procedura di mediazione. Il risultato potrà - ma non ci sarà un obbligo - essere preso in considerazione dall'autorità giudiziaria.</p><p>La revisione tocca anche diversi altri aspetti, come gli interessi delle vittime, le condizioni per il dissequestro, le indagini segrete, i difensori d'ufficio e le condizioni delle audizione del ministero pubblico.</p><p> </p><p><b>Comunicato stampa della commissione degli affari giuridici del Consiglio degli Stati del 13.04.2021</b></p><p><b>Codice di procedura penale: unanimità sulla necessità di correttivi</b></p><p>A seguito di una mozione presentata dalla Commissione nel 2014 era stato deciso che l'applicabilità del Codice di procedura penale entrato in vigore nel 2011 sarebbe stata esaminata dopo alcuni anni per apportare eventuali correttivi. La Commissione è ora entrata in materia all'unanimità sul disegno del Consiglio federale in adempimento a tale mozione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190048\">19.048</a>). Ha preso conoscenza che nella trattazione dell'oggetto durante la sessione primaverile 2021, il Consiglio nazionale ha apportato diverse modifiche e, in parte, introdotto nuovi elementi, come la nozione di giustizia riparativa. La Commissione ha pertanto deciso, in vista della deliberazione di dettaglio, di svolgere ulteriori audizioni.</p><p> </p><p><b>Comunicato stampa della commissione degli affari giuridici del Consiglio degli Stati del 21.05.2021</b></p><p><b>Revisione del codice di procedura penale</b></p><p>Dopo essere entrata in materia sulla revisione del codice di procedura penale (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190048\">19.048</a>) durante la sua ultima seduta del 13 aprile 2021, la Commissione ha svolto una serie di audizioni. Sono stati sentiti i rappresentanti dei Cantoni, dei pubblici ministeri, della magistratura, dell'ordine degli avvocati e del mondo accademico. Le cerchie ascoltate si sono espresse in particolare sulle decisioni del Consiglio nazionale, che su singoli punti si sono discostate dal disegno del Consiglio federale come ad esempio riguardo alle questioni concernenti i diritti di partecipazione o la cosiddetta giustizia riparativa. La Commissione inizierà la deliberazione di dettaglio in una delle sue prossime sedute.</p><p> </p><p><b>Comunicato stampa della commissione degli affari giuridici del Consiglio degli Stati del 19.10.2021</b></p><p><b>Dopo essere entrata in materia all'unanimità, in primavera, sul disegno di revisione del Codice di procedura penale del Consiglio federale </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190048\">19.048</a>)<b> e aver svolto una serie di audizioni sulle modifiche apportate dal Consiglio nazionale nella sessione primaverile 2021, dallo scorso mese di agosto la Commissione degli affari giuridici del Consiglio degli Stati si è confrontata a più riprese con la deliberazione di dettaglio sulla revisione del Codice di procedura penale (CPP) adottando le decisioni seguenti:</b></p><p> </p><p>POSSIBILITA DI INTERPORRE RECLAMO PER IL PUBBLICO MINISTERO</p><p>Il Consiglio nazionale ha respinto il disciplinamento proposto dal Consiglio federale, secondo cui in futuro anche il pubblico ministero dovrebbe poter interporre reclamo contro le decisioni del giudice dei provvedimenti coercitivi. Conformemente al principio della doppia istanza, la Commissione sostiene la possibilità, prevista nel messaggio del Consiglio federale, di interporre reclamo per il pubblico ministero. Intende in tal modo integrare nel CPP la giurisprudenza del Tribunale federale.</p><p> </p><p>PRINCIPIO DELLA \"JUSTICE RESTAURATIVE\"</p><p>Il Consiglio nazionale ha inserito il principio della \"justice restaurative\" (giustizia riparatrice) nella revisione del Codice di procedura penale. Tale principio prevede che in un procedimento penale entrambe le parti possano accordarsi su una procedura di mediazione. L'obiettivo è che entrambe le parti partecipino attivamente alla risoluzione delle difficoltà insorte a causa dal reato. L'autorità penale potrebbe tener conto del risultato di una siffatta procedura di mediazione.</p><p>Allineandosi alla posizione del Consiglio federale e ritenendo che il citato principio deciso dal Consiglio nazionale creerebbe incoerenze con la disposizione sulla riparazione, con 9 voti contro 2 e 1 astensione la Commissione ha rinunciato a inserire la \"justice restaurative\" nell'ambito della revisione del Codice di procedura penale. A suo parere, inoltre, l'introduzione di una \"justice restaurative\" estesa richiederebbe accertamenti approfonditi come pure una consultazione. Con 10 voti contro 0 e 2 astensioni ha pertanto deciso di presentare una mozione (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20214336\">21.4336</a>) che incarica il Consiglio federale di elaborare una base legale per iscrivere la \"justice restaurative\" nel Codice di procedura penale, compresi i motivi d'impunità di cui all'articolo 52 e seguenti CP.</p><p> </p><p>PEDOCRIMINALITA IN INTERNET</p><p>Il Consiglio nazionale ha attuato la richiesta contenuta nell'iniziativa parlamentare Regazzi <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190486\">19.486</a> \"Lottare finalmente in maniera efficace contro la pedocriminalità in Internet\" in occasione delle deliberazioni sulla revisione del Codice di procedura penale (art. 24 cpv. 1bis e 286 cpv. 2bis D-CPP). L'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190486\">19.486</a> è intesa a trasferire alla Confederazione le competenze dei Cantoni nell'ambito delle inchieste mascherate in assenza di sospetti correlate a reati pedosessuali. La Commissione osserva che, istituendo NEDIK (Rete di supporto digitale alle indagini sulla criminalità informatica), la Confederazione e i Cantoni hanno creato una nuova forma di collaborazione che assicura una migliore interconnessione dei servizi coinvolti e raggruppa le risorse specializzate in modo da garantire una lotta coordinata ed efficiente contro la criminalità digitale. Considera problematico che questa cooperazione ben funzionante sia rimessa in discussione da riattribuzioni di competenze. Ritiene peraltro che le inchieste in assenza di sospetti non siano di pertinenza del Codice di procedura penale: i regolamenti sulle indagini preliminari di polizia sono di competenza della polizia cantonale e, di conseguenza, sono inserite nelle leggi di polizia cantonali. Giunge quindi alla conclusione che dare attuazione all'iniziativa nel Codice di procedura penale, come ha fatto il Consiglio nazionale, è sbagliato dal profilo sistematico e rappresenta un'inutile ingerenza nelle competenze di polizia dei Cantoni stabilite dalla Costituzione. Basandosi su queste considerazioni, la Commissione respinge l'attuazione nel Codice di procedura penale data all'iniziativa dal Consiglio nazionale e con 11 voti contro 0 e 2 astensioni non dà seguito all'iniziativa parlamentare in quanto tale nell'ambito dell'esame preliminare.</p><p>In occasione della sua prossima seduta la Commissione si occuperà ancora dei diritti di partecipazione e concluderà verosimilmente le deliberazioni su questo oggetto in vista della sessione invernale 2021.</p><p> </p><p><b>Comunicato stampa della commissione degli affari giuridici del Consiglio degli Stati del 12.11.2021</b></p><p><b>La Commissione degli affari giuridici del Consiglio degli Stati ha concluso la deliberazione di dettaglio della revisione del Codice di procedura penale </b>(<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190048\">19.048</a>)<b> e accolto il progetto nella votazione sul complesso con 11 voti contro 0. Riguardo ai diritti di partecipazione la Commissione si pronuncia con 11 voti contro 2 a favore di una proposta di compromesso.</b></p><p>I diritti di partecipazione vigenti nel Codice di procedura penale conferiscono all'imputato il diritto di presenziare a ogni assunzione delle prove, in particolare anche agli interrogatori di testimoni e di coimputati nello stesso procedimento. Conformemente al disegno del Consiglio federale, il pubblico ministero deve poter rifiutare la partecipazione a un interrogatorio se l'imputato non si è ancora pronunciato sull'argomento dell'interrogatorio. Il Consiglio nazionale ha respinto questa limitazione dei diritti di partecipazione. Nell'ambito della deliberazione di dettaglio, la Commissione ha incaricato l'Ufficio federale di giustizia di istituire un gruppo di lavoro con i rappresentanti dei vari gruppi di interesse al fine di elaborare una proposta di compromesso per una nuova formulazione pratica dei diritti di partecipazione. Quest'ultima prevede che il pubblico ministero possa escludere l'imputato dall'interrogatorio di un altro imputato fino a quando questi non sia stato interrogato al di fuori della procedura di carcerazione.Con 7 voti contro 6 la Commissione ha inoltre deciso che tale interrogatorio deve avere luogo immediatamente al di fuori della procedura di carcerazione ed entro 10 giorni in caso di carcerazione preventiva ordinata. Una minoranza respinge tale aggiunta. Poiché la revisione dei diritti di partecipazione è stata uno dei motivi principali per la revisione del Codice di procedura penale, la Commissione non vorrebbe rinunciare del tutto a un adeguamento dei diritti di partecipazione e reputa la proposta di compromesso raggiunta una soluzione fattibile. Con 10 voti contro 1 e 2 astensioni la Commissione si è inoltre pronunciata a favore del fatto che in futuro le tariffe degli avvocati non potranno più distinguere tra l'onorario di un difensore d'ufficio e quello di un difensore scelto liberamente. La Commissione ha inoltre approvato un postulato (</p><p><a  href=\"https://www.parlament.ch/it/ratsbetrieb/suche-curia-vista/geschaeft?AffairId=20214343\">21.4343</a>) con il quale si incarica il Consiglio federale di allestire un rapporto sulla questione delle cifre occulte riguardanti gli omicidi in Svizzera e di chiarire la questione se l'applicazione pratica delle disposizioni dell'articolo 253 CPP rende eventualmente necessarie modifiche.Il progetto verrà discusso in Consiglio degli Stati durante la sessione invernale.</p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Codice di procedura penale. Modifica"
}