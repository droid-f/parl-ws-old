{
  "id": 20190498,
  "updated": "2021-11-24T11:32:45Z",
  "formattedId": "19.498",
  "initialSituation": "<p>Il Regolamento del Consiglio degli Stati (RCS) è modificato come segue: </p><p>Art. 44a cpv. 4 e 7.</p><p>4 Il risultato è pubblicato sotto forma di elenco nominativo.</p><p>7 Abrogato</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CIP-CS",
            "id": 24,
            "name": "Commissione delle istituzioni politiche CS"
          },
          "date": "2021-02-02T00:00:00Z",
          "text": "È dato seguito"
        }
      ],
      "text": null
    },
    {
      "number": 1,
      "resolutions": [

      ],
      "text": "Regolamento del Consiglio degli Stati (RCS) (Elenco nominativo per ogni votazione)"
    }
  ],
  "proceedings": "<p><b>Comunicato stampa della commissione delle istituzioni politiche del Consiglio degli Stati del 02.02.2021</b></p><p><b>Gli elenchi nominativi delle votazioni nel Consiglio degli Stati vanno pubblicati</b></p><p>Con 9 voti contro 3 e 1 astensione, la Commissione propone di dare seguito all'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190498\">19.498</a> del consigliere agli Stati Thomas Minder. L'iniziativa chiede la pubblicazione degli elenchi nominativi dei risultati di tutte le votazioni effettuate nel Consiglio degli Stati - analogamente a quanto previsto per il Consiglio nazionale - e non soltanto di alcune votazioni come prevede la regolamentazione vigente. La questione non rappresenta una novità presso la Camera dei Cantoni. La Commissione ritiene che i tempi siano maturi per una maggior trasparenza, nonostante gli inevitabili inconvenienti del caso (si pensi al carattere indifferenziato di certi indici di affidabilità pubblicati nei media). Sulla base di questa decisione positiva, la Commissione può elaborare un progetto di modifica del regolamento del Consiglio degli Stati.</p><p> </p><p><b>Comunicato stampa della commissione delle istituzioni politiche del Consiglio degli Stati del 17.11.2021</b></p><p>La Commissione delle istituzioni politiche del Consiglio degli Stati (CIP-S) propone che anche nel Consiglio degli Stati i risultati di ogni votazione siano pubblicati sotto forma di elenco nominativo.</p><p>Dopo un primo tentativo infruttuoso, nel 2017, di rivedere in questo senso il Regolamento del Consiglio degli Stati, la Commissione ritiene che sia giunto il momento per la Camera dei Cantoni di entrare in sintonia con il Consiglio nazionale. Secondo la Commissione, le esperienze fatte con il sistema di voto elettronico, introdotto nel 2014, hanno dimostrato che la cultura di discussione e di decisione propria del Consiglio degli Stati non era messa in pericolo da tale sistema. Attualmente vengono pubblicati soltanto i risultati di alcune votazioni selezionate secondo criteri formali. Una siffatta restrizione è poco pertinente, in quanto è comunque possibile conoscere le posizioni dei vari deputati del Consiglio degli Stati grazie alla trasmissione dei dibattiti su Internet (che permette in particolare di scorgere il pannello che presenta il risultato delle votazioni). Con 7 voti contro 6, la Commissione ha pertanto deciso di attuare un'iniziativa parlamentare presentata dal consigliere agli Stati Thomas Minder (SH) e di sottoporre alla propria Camera un <a  href=\"https://www.parlament.ch/centers/documents/_layouts/15/DocIdRedir.aspx?ID=DOCID-773489785-7844\">progetto</a> di modifica del Regolamento del Consiglio degli Stati (<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190498\">19.498</a> s Iv. Pa. Minder. Votazioni pubbliche e trasparenti in Consiglio degli Stati). Una minoranza ritiene che la pubblicazione degli elenchi nominativi non gioverebbe né ai cittadini né alla democrazia e mette in guardia contro un eccesso di trasparenza. Essa propone quindi di non entrare in materia. Il Consiglio degli Stati delibererà durante la sessione invernale.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Votazioni pubbliche e trasparenti in Consiglio degli Stati"
}