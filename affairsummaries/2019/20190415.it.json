{
  "id": 20190415,
  "updated": "2021-04-15T07:53:32Z",
  "formattedId": "19.415",
  "initialSituation": "<p>La Costituzione federale della Confederazione Svizzera del 18 aprile 1999 è modificata come segue:</p><p>Art 136</p><p>...</p><p>Cpv. 3</p><p>Hanno diritto di voto e di elezione attivo tutte le persone di cittadinanza svizzera che hanno compiuto il sedicesimo anno d'età, purché non siano interdette.</p>",
  "objectives": [
    {
      "number": 0,
      "resolutions": [
        {
          "council": 1,
          "date": "2020-09-10T00:00:00Z",
          "text": "È dato seguito"
        },
        {
          "committee": {
            "abbreviation": "CIP-CS",
            "id": 24,
            "name": "Commissione delle istituzioni politiche CS"
          },
          "date": "2021-02-01T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [

      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 10.09.2020</b></p><p><b>Il Consiglio nazionale concedere diritto di voto ai 16enni </b></p><p><b>Il diritto di voto a livello federale va abbassato da 18 a 16 anni. È quanto chiede il Consiglio nazionale che ha approvato oggi, con 98 voti contro 85 e 2 astenuti, l'iniziativa parlamentare di Sibel Arslan (Verdi/BS). Il diritto di eleggibilità rimarrebbe invece invariato a 18 anni.</b></p><p>Per la maggioranza, la possibilità di partecipare a votazioni ed elezioni è un buon modo per iniziare i giovani alla vita politica. La Confederazione dovrebbe dare l'esempio e concedere ai giovani il diritto di voto attivo a 16 anni, anche perché saranno proprio loro a doversi fare carico delle decisioni politiche prese oggi, ha sottolineato Arslan.</p><p>L'evoluzione demografica, ha proseguito la basilese, determina un aumento costante del numero di aventi diritto di voto con più di 50 anni. Vi è quindi il rischio, ha sostenuto, di distorsione delle decisioni politiche. Concedere il diritto di voto ai 16enni permetterebbe di controbilanciare questa evoluzione.</p><p>Arslan ha poi invitato il Nazionale a cogliere l'occasione per \"scrivere la storia svizzera\". Il risultato della votazione è stato accolto con un applauso.</p><p>La commissione preparatoria - di strettissima misura - raccomandava la bocciatura dell'atto parlamentare: \"prima di agire a livello federale occorre seguire l'evoluzione nei Cantoni\", ha detto il suo relatore Piero Marchesi (UDC/TI). Problematico è anche il fatto di poter esercitare i propri diritti politici prima di aver raggiunto la maggiore età civile, ha aggiunto il ticinese.</p><p>Marchesi ha inoltre ritenuto poco opportuno separare diritto di voto e di eleggibilità. Oggi sono inoltre molte le opportunità di cui dispongono i giovani per partecipare al processo politico, ha spiegato, invano, il relatore commissionale.</p><p>L'atto parlamentare passa ora al Consiglio degli Stati. Se dovesse anch'esso approvarlo, l'ultima parola spetterebbe in ogni caso al popolo essendo necessaria una modifica della Costituzione.</p><p>Se la riforma andrà in porto, i sedicenni - e i diciassettenni - potranno partecipare sia alle elezioni del Consiglio nazionale - senza avere diritto di eleggibilità - sia alle votazioni federali, nonché lanciare e firmare iniziative popolari e referendum in materia federale.</p><p> </p><p><b>Comunicato stampa della commissione delle istituzioni politiche del Consiglio degli Stati del 02.02.2021</b></p><p><b>Dopo un'approfondita discussione, la Commissione delle istituzioni politiche del Consiglio degli Stati (CIP-S) ha approvato di stretta misura l'elaborazione di una modifica costituzionale volta a introdurre il diritto di voto per i sedicenni. </b></p><p>Con 7 voti contro 6, la Commissione ha dato seguito all'iniziativa parlamentare della consigliera nazionale Sibel Arslan (G, BS; Iv. Pa.<a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190415\">19.415</a> n, Dare voce ai giovani. Diritto di voto e di elezione attivo per i sedicenni come primo passo nella vita politica attiva). Poiché il 10 settembre 2020 il Consiglio nazionale ha sostenuto l'iniziativa (con 98 voti contro 86 e 2 astensioni), la sua Commissione delle istituzioni politiche può ora dare avvio all'elaborazione della necessaria modifica della Costituzione federale.</p><p>La Commissione ritiene opportuno consentire ai cittadini di prendere parte il più presto possibile alla vita politica, soprattutto in una democrazia diretta come la nostra. Atti normativi quali la legge sul CO2 od oggetti quali la riforma della previdenza per la vecchiaia rappresentano infatti questioni che toccano in modo particolare e duraturo gli interessi dei giovani. A causa dello sviluppo demografico, l'età mediana degli aventi diritto di voto è attualmente di 57 anni, ciò che è da ritenersi preoccupante sotto il profilo politico-istituzionale.</p><p>Il diritto di voto a 16 anni potrebbe anche dare un impulso all'educazione civica: le scuole sarebbero incentivate a organizzare la formazione politica dei giovani ancora prima e in modo più intensivo, così da permettere agli studenti di mettere in pratica più presto quanto appreso.</p><p>Il dibattito dovrebbe ora essere condotto a livello federale in modo approfondito e aperto, in modo che Popolo e Cantoni abbiano la possibilità di esprimersi.</p><p>La minoranza ritiene in linea di principio problematico che i diritti politici possano essere esercitati prima del raggiungimento della maggiore età. Si creerebbe in tal modo un conflitto tra diritti e doveri; risulterebbe inoltre difficile spiegare perché si ritiene un sedicenne non possa prendere autonomamente decisioni che lo riguardano personalmente, ma possa esprimersi su questioni che non solo riguardano l'intera collettività ma che, in un sistema basato sulla democrazia diretta, si rivelano talvolta molto complesse. Prima di aprire le porte al voto ai sedicenni a livello federale, la minoranza reputa quindi più opportuno valutare e sperimentare simili estensioni del diritto di voto a livello comunale e cantonale. La minoranza ritiene infine che una scissione tra diritto di voto e di eleggibilità non sia una soluzione sostenibile.</p><p> </p><p><b>Comunicato stampa della commissione delle istituzioni politiche del Consiglio nazionale del 05.11.2021</b></p><p>Con 12 voti contro 12, un'astensione e il voto preponderante del presidente (Glarner, SVP), la Commissione ha deciso di proporre alla propria Camera di togliere dal ruolo l'iniziativa parlamentare <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190415\">19.415</a> (Dare voce ai giovani. Diritto di voto e di elezione attivo per i sedicenni come primo passo nella vita politica attiva). Sebbene in una prima fase il Consiglio nazionale abbia dato seguito all'iniziativa, la Commissione ritiene che i Cantoni siano prevalentemente contrari alla proposta di abbassare l'età di voto a 16 anni. A sostegno di questa decisione sono state riproposte le argomentazioni presentate nella prima fase, tra cui il fatto che non si dovrebbero applicare due età diverse al diritto di voto e al diritto di eleggibilità.</p><p>Secondo una cospicua minoranza, la procedura politica dovrebbe essere portata avanti ponendo in consultazione un progetto di legge per attuare l'iniziativa parlamentare.</p><p> </p><p><b>Informazioni</b></p><p>Anne Benoit, segretaria della commissione,</p><p>058 322 97 76,</p><p><a  href=\"mailto:spk.cip@parl.admin.ch\">spk.cip@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cip\">Commissione delle istituzioni politiche (CIP)</a></p>",
  "title": "Dare voce ai giovani. Diritto di voto e di elezione attivo per i sedicenni come primo passo nella vita politica attiva"
}