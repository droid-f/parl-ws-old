{
  "id": 20190079,
  "updated": "2020-10-27T10:50:20Z",
  "description": "Messaggio del 13 dicembre 2019 concernente i crediti d’impegno per i programmi «SUPERB» e «Sistemi ERP D/ar» volti a modernizzare i processi di supporto dell’Amministrazione federale e i sistemi SAP del DDPS rilevanti ai fini dell’impiego",
  "formattedId": "19.079",
  "initialSituation": "<p><b>Comunicato stampa del Consiglio federale del 13.12.2019</b></p><p><b>Il Consiglio federale adotta il messaggio concernente la modernizzazione dei processi di supporto </b></p><p><b>Nella sua seduta del 13 dicembre 2019 il Consiglio federale ha adottato il messaggio concernente la modernizzazione dei processi di supporto dell'Amministrazione federale e dei sistemi del Dipartimento federale della difesa, della protezione della popolazione e dello sport (DDPS) rilevanti ai fini dell'impiego. Con il messaggio vengono chiesti due crediti d'impegno: il primo, di 320 milioni di franchi, per il programma di attuazione nell'Amministrazione federale civile e il secondo, di 240 milioni di franchi, per il programma di attuazione destinato all'esercito. Questi due programmi determinano un cambio di generazione tecnologica e contribuiscono ad armonizzare e standardizzare i processi di supporto nell'Amministrazione federale. </b></p><p>Per poter adempiere i propri compiti e fornire i propri servizi alla Confederazione, l'Amministrazione federale necessita di applicazioni supportate dalle TIC, dalle semplici banche dati ai modelli di simulazione e previsione altamente complessi. L'Amministrazione federale civile e l'esercito utilizzano il software standard della ditta SAP da quasi 20 anni, in particolare per i processi di supporto nei settori delle finanze, della logistica, degli acquisti, degli immobili e del personale. Questi sistemi di pianificazione delle risorse d'impresa (\"Enterprise Resource Planning\", ERP) permettono, ad esempio, di elaborare ogni anno diverse centinaia di migliaia di conteggi degli stipendi, quasi 5 milioni di mandati relativi alla logistica e di eseguire fino a 50 000 operazioni di pagamento quotidiane.</p><p> </p><p>Cambio di tecnologia SAP grazie a due programmi</p><p>La ditta SAP fornirà assistenza per il sistema ERP attualmente utilizzato nell'Amministrazione federale solo fino alla fine del 2025. D'ora in avanti essa punterà infatti sulle moderne tecnologie, come l'elaborazione dei dati in tempo reale e le soluzioni cloud. Un cambiamento è quindi inevitabile per l'Amministrazione federale. A seguito di un'approfondita analisi di mercato, il Consiglio federale aveva già deciso il 28 giugno 2017 di proseguire la propria collaborazione con SAP e passare alla nuova tecnologia. La migrazione sarà effettuata nell'ambito di due programmi separati ma strettamente coordinati, sia per i sistemi ERP dell'Amministrazione federale civile che per quelli dell'esercito rilevanti ai fini dell'impiego.</p><p> </p><p>Richiesta di due crediti d'impegno</p><p>Ai fini dell'attuazione di questi due programmi, con il messaggio si chiede un credito d'impegno per ciascuno di essi. I costi complessivi sono stimati in circa 780 milioni di franchi e comprendono i due crediti d'impegno nonché le prestazioni proprie computate nelle spese per il personale. I costi sono stati stimati ricorrendo a numerosi specialisti ed esperti TIC e operando, per quanto possibile, un confronto con progetti di riferimento. Per le stime è stato inoltre chiesto un secondo parere a due società di revisione.</p><p> </p><p><b>Due programmi: \"SUPERB\" e \"Sistemi ERP D/ar\"</b>Il programma \"<b>SUPERB</b>\" è volto a modernizzare i sistemi informatici utilizzati per i processi di supporto nonché a garantire il passaggio alla nuova tecnologia SAP per i sistemi dell'Amministrazione federale civile. L'acronimo è composto dalle iniziali di \"<b>Sup</b>port <b>P</b>rozesse <b>ER</b>P <b>B</b>und\".Il programma \"<b>Sistemi ERP D/ar</b>\" è volto a rinnovare i sistemi SAP del DDPS rilevanti ai fini dell'impiego. Questo programma è necessario perché l'esercito, in base al mandato di prestazioni del 2018, deve poter disporre anche in situazioni straordinarie di un sistema particolarmente sicuro e che possa funzionare autonomamente e in modo efficiente. L'acronimo è composto dalle iniziali delle parole <b>Sistemi ERP D</b>ifesa<b>/ar</b>masuisse. </p>",
  "objectives": [
    {
      "number": 0,
      "resolutions": [

      ],
      "text": "Messaggio del 13 dicembre 2019 concernente i crediti d’impegno per i programmi «SUPERB» e «Sistemi ERP D/ar» volti a modernizzare i processi di supporto dell’Amministrazione federale e i sistemi SAP del DDPS rilevanti ai fini dell’impiego"
    },
    {
      "number": 1,
      "resolutions": [
        {
          "council": 1,
          "date": "2020-06-17T00:00:00Z",
          "text": "Decisione in deroga al disegno (progetto)"
        },
        {
          "council": 2,
          "date": "2020-09-22T00:00:00Z",
          "text": "Adesione"
        }
      ],
      "text": "Decreto federale concernente i crediti d’impegno per i programmi «SUPERB» e «Sistemi ERP D/ar» volti a modernizzare i processi di supporto dell’Amministrazione federale e i sistemi SAP del DDPS rilevanti ai fini dell’impiego"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 17.06.2020</b></p><p><b>Sì a fondi per progetti informatici Confederazione </b></p><p><b>Dal 2025 la Confederazione dovrà adottare nuovi sistemi informatici nei settori delle finanze, della gestione del personale, degli acquisti e della logistica. Il Consiglio nazionale ha approvato quasi all'unanimità - un'astensione - due crediti in materia.</b></p><p>Il primo, di 320 milioni di franchi è destinato al programma \"Superb\", per l'ambito civile. L'altro, di 240 milioni, sarà impiegato per \"Sistemi ERP D/ar\", da mettere a disposizione delle forze armate.</p><p>La sostituzione di questi software, non più supportati dal produttore SAP, è uno dei più grandi progetti informatici dell'Amministrazione federale: la maggior parte dei processi e delle applicazioni dell'intera amministrazione dovranno essere adattati o migrati su supporti moderni. Complessivamente la riconversione costerà 780 milioni di franchi.</p><p>A nome della commissione, Alex Farinelli (PLR/TI) ha sottolineato la necessità che i due sistemi continuino ad essere compatibili fra loro. La gestione di \"questo progetto può essere presa ad esempio per il futuro\", ha poi aggiunto, rilevando tuttavia la necessità di meglio chiarire la governance in questo ambito, in particolare per evitare che ogni dipartimento si muova per conto proprio.</p><p>Il ministro delle finanze Ueli Maurer ha fatto notare come questa situazione straordinaria abbia dimostrato quanto siano importanti sistemi di questo tipo, e ha ricordato la complessità dell'Amministrazione federale, che conta 40'000 collaboratori in tutto il mondo, ciò che aggiunge complessità al tutto. I rischi ci sono sempre quando si vara un progetto su grande scala, ma posso escludere un nuovo \"caso Insieme\", ha aggiunto.</p><p>Su raccomandazione della commissione preparatoria, il plenum ha soppresso gli articoli che prevedono la suddivisione dei due crediti d'impegno in tre tranche ciascuno e la graduale liberazione dei crediti d'impegno da parte del Consiglio federale.</p><p>Inoltre, entro la fine dell'anno il Consiglio federale dovrà presentare al Parlamento un rapporto sull'utilità e le potenzialità di sinergia dei programmi. Le singole unità amministrative dovrebbero rendere noti i benefici previsti entro la fine del 2021, in modo da poter verificare il raggiungimento degli obiettivi.</p><p>Il Controllo federale delle finanze (CDF) segue da tempo attentamente il progetto. Le decisioni del Consiglio nazionale seguono le sue raccomandazioni.</p><p> </p><p>Notizia ATS</p><p><b>Dibattito al Consiglio degli Stati, 22.09.2020</b></p><p><b>CSt: sì a fondi per progetti informatici Confederazione </b></p><p>Dal 2025 la Confederazione dovrà adottare nuovi sistemi informatici nei settori delle finanze, della gestione del personale, degli acquisti e della logistica. Il Consiglio degli Stati ha approvato oggi due crediti in materia.</p>",
  "title": "Programmi \"SUPERB\" e \"Sistemi ERP D/ar\". Crediti d’impegno"
}