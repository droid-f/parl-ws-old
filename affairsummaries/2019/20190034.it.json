{
  "id": 20190034,
  "updated": "2020-06-24T10:40:00Z",
  "description": "Messaggio del 29 maggio 2019 concernente gli immobili del Dipartimento federale delle finanze per il 2019 (Messaggio 2019 sugli immobili del DFF)",
  "formattedId": "19.034",
  "initialSituation": "<p><b>Comunicato stampa del Consiglio federale del 29.05.2019</b></p><p><b>Il Consiglio federale chiede 432,5 milioni per le costruzioni civili della Confederazione </b></p><p><b>Nella seduta del 29 maggio 2019 il Consiglio federale ha licenziato il messaggio 2019 sugli immobili civili, nel quale chiede al Parlamento un credito complessivo \"Costruzioni civili\" di 315,9 milioni di franchi, un credito complessivo \"Centri federali d'asilo\" di 94,4 milioni di franchi e un credito aggiuntivo per la proroga del contratto di locazione per il Tribunale federale di Lucerna.</b></p><p>Il credito complessivo \"Costruzioni civili\" di 315,9 milioni comprende due crediti d'impegno e un credito quadro. Per la costruzione di un immobile di sostituzione del Centro sportivo nazionale di Macolin per la diagnostica delle prestazioni e la rigenerazione sono stati preventivati 41,7 milioni di franchi. Il credito d'impegno per la costruzione di un edificio amministrativo a Zollikofen, in cui è previsto l'insediamento di alcune direzioni del Dipartimento federale degli affari esteri (DFAE), ammonta a 114,2 milioni di franchi. Si tratta della terza di quattro fasi di costruzione del centro amministrativo di Zollikofen. Dal credito quadro composto dei restanti 160 milioni di franchi vengono ceduti crediti d'impegno per finanziare i progetti di costruzione che riguardano il portafoglio immobiliare dell'Ufficio federale delle costruzioni e della logistica (UFCL) e che non superano i 10 milioni di franchi.</p><p>Il credito complessivo \"Centri federali d'asilo\" di 94,4 milioni di franchi comprende i crediti d'impegno per la costruzione di tre centri. Un centro federale d'asilo con funzione procedurale verrà costruito ad Altstätten e un altro senza funzione procedurale a Grand-Saconnex. Il terzo credito d'impegno permetterà di ampliare gli edifici esistenti nell'area \"Wintersried\" di proprietà della Confederazione ubicata nel comune di Svitto, affinché essi possano fungere da centro federale d'asilo. Se, di comune accordo con i Cantoni interessati, fosse possibile trovare e realizzare entro i termini stabiliti una soluzione per un'ubicazione alternativa, questo credito d'impegno verrebbe meno. In tal caso il Consiglio federale chiederebbe un nuovo credito d'impegno.</p><p>Il credito aggiuntivo \"Lucerna, proroga del contratto di locazione per il Tribunale federale\" ammonta a 22,2 milioni. Losanna è la sede del Tribunale federale, ma le due corti di diritto sociale sono a Lucerna. Il credito aggiuntivo richiesto di 22,2 milioni sarà utilizzato per prorogare il contratto di locazione di dieci anni a partire dal 2021.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 29 maggio 2019 concernente gli immobili del Dipartimento federale delle finanze per il 2019 (Messaggio 2019 sugli immobili del DFF)"
    },
    {
      "number": 1,
      "resolutions": [
        {
          "council": 1,
          "date": "2019-09-17T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2019-12-17T00:00:00Z",
          "text": "Adesione"
        }
      ],
      "text": "Decreto federale concernente gli immobili del Dipartimento federale delle finanze per il 2019"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 17.09.2019</b></p><p><b>430 milioni per gli immobili della Confederazione </b></p><p><b>Il Consiglio nazionale ha approvato oggi un credito di 315,9 milioni di franchi per le costruzioni civili della Confederazione e uno di 94,4 milioni per i centri federali d'asilo, oltre a uno aggiuntivo per la proroga del contratto di locazione per il Tribunale federale di Lucerna. Il relativo messaggio è stato adottato con 123 voti contro 59.</b></p><p>Il credito per le costruzioni civili serve fra le altre cose per la costruzione di un immobile di sostituzione del Centro sportivo nazionale di Macolin (BE). È poi prevista la costruzione di un edificio amministrativo a Zollikofen (BE), in cui si insedieranno alcune direzioni del Dipartimento federale degli affari esteri (DFAE).</p><p>Il credito per i centri d'asilo riguarda invece la costruzione di tre strutture. Un centro federale con funzione procedurale verrà eretto ad Altstätten (SG) e un altro senza funzione procedurale a Grand-Saconnex (GE). Il terzo progetto riguarda l'ampliamento degli edifici esistenti di proprietà della Confederazione a Svitto, affinché possano fungere da centro federale d'asilo.</p><p>L'UDC ha chiesto di ridurre i crediti nel settore dell'asilo ricordando che i centri federali sono già oggi sottooccupati. L'infrastruttura di base, che tutto sommato pesa poco sui costi del settore, deve essere pronta in caso di una nuova ondata migratoria, ha replicato con successo il consigliere federale Ueli Maurer, che ha ricordato come la situazione nei Paesi d'origine non sia affatto migliorata.</p><p>Il credito per il Tribunale federale di Lucerna ammonta a 22,2 milioni. La somma sarà utilizzata per prorogare il contratto di locazione di dieci anni a partire dal 2021.</p><p> </p><p>Notizia ATS</p><p><b>Dibattito al Consiglio degli Stati, 17.12.2019</b></p><p>Il Consiglio degli Stati ha approvato - senza voti contrari - diversi crediti per la costruzione di immobili ad uso civile per complessivi 432,5 milioni di franchi, allineandosi così alla decisione presa la settimana scorsa dal Nazionale.</p>",
  "title": "Messaggio 2019 sugli immobili del DFF"
}