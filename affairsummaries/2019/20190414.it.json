{
  "id": 20190414,
  "updated": "2023-01-11T09:19:20Z",
  "formattedId": "19.414",
  "initialSituation": "<p>È necessario elaborare disposizioni che impediscano ai singoli parlamentari delle Camere federali di assumere mandati retribuiti conferiti da imprese o organizzazioni, che potrebbero essere interessate da norme giuridiche oggetto di deliberazioni in commissioni di cui i parlamentari sono membri.</p><p>Se l'Ufficio individua un conflitto fra il mandato assunto da un parlamentare e il settore di competenza di una commissione cui egli appartiene, il parlamentare deve scegliere se rinunciare al mandato oppure al seggio commissionale.</p><p>Queste disposizioni non riguardano i mandati che il parlamentare svolge nell'ambito della sua attività professionale principale o che aveva già assunto almeno un anno prima di entrare a far parte della commissione, come pure i mandati che sono retribuiti direttamente o indirettamente con un importo inferiore ai 5000 franchi all'anno.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CIP-CS",
            "id": 24,
            "name": "Commissione delle istituzioni politiche CS"
          },
          "date": "2019-08-20T00:00:00Z",
          "text": "È dato seguito"
        },
        {
          "committee": {
            "abbreviation": "CIP-CN",
            "id": 11,
            "name": "Commissione delle istituzioni politiche CN"
          },
          "date": "2020-02-14T00:00:00Z",
          "text": "Adesione"
        }
      ],
      "text": null
    },
    {
      "number": 1,
      "resolutions": [
        {
          "council": 2,
          "date": "2022-12-15T00:00:00Z",
          "text": "Stralcio dal ruolo"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio degli Stati, 15.12.2022</b></p><p><b>CSt: deputati, nessun giro di vite su mandati retribuiti</b></p><p><b>Impedire a un parlamentare di accettare un posto in una commissione se retribuito da soggetti - imprese o organizzazioni - potenzialmente interessate da leggi su cui lavora creerebbe disparità di trattamento fra deputati.</b></p><p>Dopo un attento esame del progetto, frutto di un'iniziativa parlamentare del \"senatore\" Beat Rieder (Centro/VS) già accolta dal parlamento, il Consiglio degli Stati ha deciso oggi (34 voti a 8 e 2 astenuti) di stralciare l'atto parlamentare poiché giudicato difficile da attuare e discriminatorio. Tale decisione dovrà essere confermata anche dal Nazionale.</p><p>La maggioranza dei \"senatori\" crede che l'iniziativa sollevi problemi di conformità alla Costituzione, poiché introduce una disparità di trattamento tra i deputati. Inoltre, comporterebbe troppe difficoltà di interpretazione e di applicazione.</p><p>Stando al testo dell'iniziativa, in caso di conflitto fra il mandato assunto da un parlamentare e il settore di competenza di una commissione cui egli appartiene, il parlamentare deve scegliere se rinunciare al mandato oppure al seggio commissionale. Queste disposizioni non riguarderebbero invece i mandati che il parlamentare svolge nell'ambito della sua attività professionale principale o che aveva già assunto almeno un anno prima di entrare a far parte della commissione, come pure i mandati che sono retribuiti direttamente o indirettamente con un importo inferiore ai 5000 franchi all'anno.</p><p>Pur accogliendo con favore l'obiettivo generale dell'iniziativa parlamentare, ossia evitare di pregiudicare l'indipendenza del deputato, la maggioranza pensa che la trasparenza possa essere raggiunta con altri mezzi.</p><p>In aula, Rieder ha difeso la bontà della \"sua\" proposta di legge in un frangente dove il lobbismo è di attualità visto lo scandalo che ha travolto il Parlamento europeo. \"Dobbiamo evitare i conflitti di interesse più gravi. Il fenomeno delle aziende o delle organizzazioni che reclutano deputati dopo che questi sono entrati a far parte di una particolare commissione è molto diffuso, ha affermato invano.</p>",
  "title": "Divieto di assumere mandati retribuiti in relazione all'attività di membro di commissioni parlamentari"
}