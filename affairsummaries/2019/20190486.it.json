{
  "id": 20190486,
  "updated": "2023-06-15T15:48:01Z",
  "formattedId": "19.486",
  "initialSituation": "<p>Occorre modificare il Codice di procedura penale (CPP; RS 312.0) in modo tale che le inchieste mascherate in assenza di sospetti correlate a reati pedosessuali possano essere disposte a livello federale.</p>",
  "objectives": [
    {
      "number": 0,
      "resolutions": [
        {
          "committee": {
            "abbreviation": "CAG-CN",
            "id": 12,
            "name": "Commissione degli affari giuridici CN"
          },
          "date": "2021-02-04T00:00:00Z",
          "text": "È dato seguito"
        },
        {
          "committee": {
            "abbreviation": "CAG-CS",
            "id": 25,
            "name": "Commissione degli affari giuridici CS"
          },
          "date": "2021-10-18T00:00:00Z",
          "text": "Nessuna adesione"
        },
        {
          "council": 1,
          "date": "2022-12-06T00:00:00Z",
          "text": "È dato seguito"
        },
        {
          "council": 2,
          "date": "2023-06-15T00:00:00Z",
          "text": "Nessuna adesione"
        }
      ],
      "text": null
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 06.12.2022</b></p><p><b>Pedocriminalità, sì a inchieste mascherate polizia federale</b></p><p><b>La polizia federale deve poter condurre inchieste mascherate online correlate a reati pedosessuali anche in assenza di sospetti. È quanto chiede un'iniziativa parlamentare di Fabio Regazzi (Centro/TI) approvata oggi dal Consiglio nazionale con 102 voti a 90 e una astensione. Il dossier va agli Stati, dove la commissione preparatoria ha dato parere negativo all'unanimità.</b></p><p>Le cifre relative a questo fenomeno in internet sono allarmanti e non cessano di crescere, ha ricordato l'autore della proposta, aggiungendo che attualmente la lotta alla pedocriminalità non è prioritaria né a livello federale né a livello cantonale e le risorse messe a disposizione sono insufficienti.</p><p>Secondo Regazzi, l'inchiesta mascherata svolta in assenza di sospetti è un mezzo efficace di lotta, ma dall'entrata in vigore del nuovo Codice di procedura penale la polizia federale non può più eseguirne di propria iniziativa. La maggior parte dei Cantoni ha pertanto elaborato basi legali che permettono di farlo.</p><p>Ma questi crimini non si fermano alle frontiere cantonali, e combatterli richiede molte risorse e coordinamento. È necessaria una competenza federale, ha affermato Philipp Matthias Bregy (Centro/VS) a nome della commissione, aggiungendo che la polizia federale deve tornare a poter svolgere indagini segrete, anche se non ci sono sospetti.</p><p>Per la sinistra non è opportuno affidare alla Confederazione compiti che sono di competenza cantonale. \"La lotta alla pedofilia sta funzionando\", ha rilevato Nicolas Walder (Verdi/GE), aggiungendo che una revisione delle competenze sarebbe controproducente. \"Occorrerebbe creare una nuova unità e ciò metterebbe a rischio le competenze sviluppate dai cantoni\", ha sostenuto invano.</p><p> </p><p><b>Comunicato stampa della commissione degli affari giuridici del Consiglio degli Stati del 23.05.2023</b></p><p>La Commissione ha lanciato un chiaro segnale a favore dell'attuale politica della Fedpol e dei Cantoni in materia di lotta contro i reati sessuali online decidendo all'unanimità di respingere le mozioni Bulliard <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20194349\">19.4349</a> (\"Approntare un piano d'azione nazionale efficace per garantire finalmente la protezione dei minorenni dalla dilagante violenza pedosessuale in Internet\") e Feri Yvonne <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20204084\">20.4084</a> (\"Strategia nazionale di lotta alla pedocriminalità in Internet\"), come pure di non dare seguito all'iniziativa parlamentare Regazzi <a  href=\"https://www.parlament.ch/it/ratsbetrieb/suche-curia-vista/geschaeft?AffairId=20190486\">19.486</a> (\"Lottare finalmente in maniera efficace contro la pedocriminalità in Internet\"). Ha inoltre preso atto della cooperazione eccellente e delle reti di contatto istituite negli ultimi anni sia nelle relazioni con i Cantoni che a livello internazionale. Ha inoltre constatato che questa modalità di operare hanno fornito alcuni risultati concreti, come mostrato per esempio dalla massiccia operazione condotta dalla polizia cantonale vodese nel dicembre del 2022. La Commissione reputa quindi importante che i Cantoni possano salvaguardare le strutture, le conoscenze tecniche e le buone pratiche acquisite nel corso degli ultimi anni, consentendo pertanto alla Fedpol di assumere il suo ruolo di ufficio centrale. </p><p> </p><p><b>Informazioni</b></p><p>Simone Peter, segretaria della commissione,</p><p>058 322 97 47,</p><p><a  href=\"mailto:rk.caj@parl.admin.ch\">rk.caj@parl.admin.ch</a></p><p><a  href=\"https://www.parlament.ch/it/organe/commissioni/commissioni-tematiche/commissioni-cag\">Commissione degli affari giuridici (CAG)</a></p>",
  "title": "Lottare finalmente in maniera efficace contro la pedocriminalità in Internet"
}