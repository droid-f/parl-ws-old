{
  "id": 20190028,
  "updated": "2020-06-24T10:40:00Z",
  "description": "Messaggio del 29 maggio 2019 concernente l’approvazione degli emendamenti del 14 dicembre 2017 allo Statuto di Roma della Corte penale internazionale",
  "formattedId": "19.028",
  "initialSituation": "<p><b>Comunicato stampa del Consiglio federale del 29.05.2019</b></p><p><b>Lotta contro l'impunità: il Consiglio federale adotta il messaggio concernente gli emendamenti allo Statuto di Roma </b></p><p><b>Durante la seduta del 29 maggio 2019, il Consiglio federale ha ribadito il suo impegno contro l'impunità in caso di crimini più gravi commessi a livello internazionale. In questa occasione, ha adottato il messaggio concernente l'approvazione degli emendamenti del 14 dicembre 2017 allo Statuto di Roma della Corte penale internazionale. Scopo del disegno è estendere la giurisdizione della Corte penale, in modo da consentirle di perseguire quale crimine di guerra anche l'uso delle seguenti armi: armi biologiche, armi laser accecanti e armi che feriscono mediante schegge che non siano localizzabili con i raggi X. </b></p><p>Nel dicembre del 2017 gli Stati Parte allo Statuto di Roma della Corte penale internazionale hanno deciso di estendere l'articolo 8 dello Statuto relativo ai crimini di guerra ai tre elementi summenzionati. In qualità di Stato Parte allo Statuto di Roma, la Svizzera ha partecipato a tale decisione. </p><p>Il legislatore svizzero ha dichiarato punibile l'uso di questi tre tipi di armi già nel 2011. Il loro uso è vietato anche dal diritto internazionale umanitario, non da ultimo grazie all'impegno della Svizzera. Gli emendamenti allo Statuto di Roma riaffermano questi divieti, dichiarando gli atti in questione punibili come crimini di guerra anche davanti alla Corte penale. Questa opportuna estensione della competenza della Corte penale rafforza la giustizia penale internazionale. </p><p>Con la ratifica degli emendamenti, la Svizzera fornirebbe quindi un contributo alla prevenzione dei crimini di guerra e al miglioramento della protezione sia dei civili sia dei combattenti. Lancerebbe inoltre un segnale importante affinché l'uso di queste armi sia bandito e perseguito come crimine di guerra anche al di fuori dei suoi confini. Per poter essere ratificati dal Consiglio federale, gli emendamenti devono essere approvati dall'Assemblea federale.</p><p>La lotta contro l'impunità in caso di crimini più gravi è una premessa fondamentale per una pace duratura e la stabilità. Conformemente agli obiettivi della politica estera iscritti nella Costituzione federale, la Svizzera fornisce così un prezioso contributo per assicurare la convivenza pacifica dei popoli, far rispettare i diritti umani, aiutare le popolazioni nel bisogno e lottare contro la povertà nel mondo.</p><p>La Corte penale internazionale è un'istituzione permanente con sede all'Aia, competente nel giudizio dei reati più gravi che riguardano la comunità internazionale nel suo insieme: crimini di guerra, crimini contro l'umanità, genocidio e aggressione. L'atto giuridico internazionale che la istituisce è lo Statuto di Roma della Corte penale internazionale del 17 luglio 1998, ratificato dalla Svizzera il 12 ottobre 2001. Nel frattempo lo Statuto di Roma conta 122 Stati Parte.</p>",
  "objectives": [
    {
      "number": 0,
      "resolutions": [

      ],
      "text": "Messaggio del 29 maggio 2019 concernente l’approvazione degli emendamenti del 14 dicembre 2017 allo Statuto di Roma della Corte penale internazionale"
    },
    {
      "number": 0,
      "resolutions": [

      ],
      "text": "Emendamenti del 14 dicembre 2017 allo Statuto di Roma della Corte penale internazionale"
    },
    {
      "number": 1,
      "resolutions": [
        {
          "council": 1,
          "date": "2019-09-18T00:00:00Z",
          "text": "Decisione secondo il disegno (progetto)"
        },
        {
          "council": 2,
          "date": "2019-12-10T00:00:00Z",
          "text": "Adesione"
        },
        {
          "council": 2,
          "date": "2019-12-20T00:00:00Z",
          "text": "Adozione nella votazione finale"
        },
        {
          "council": 1,
          "date": "2019-12-20T00:00:00Z",
          "text": "Adozione nella votazione finale"
        }
      ],
      "text": "Decreto federale che approva gli emendamenti del 14 dicembre 2017 allo Statuto di Roma della Corte penale internazionale"
    }
  ],
  "proceedings": "<p>Notizia ATS</p><p><b>Dibattito al Consiglio nazionale, 18.09.2019</b></p><p><b>Crimini internazionali, no armi biologiche e laser accecanti </b></p><p><b>Bisogna lottare contro l'impunità in caso di crimini commessi a livello internazionale mediante armi biologiche o altri sistemi d'arma che rendono difficoltose le cure. Ne è convinto il Consiglio nazionale che oggi ha approvato (106 voti a 57) i nuovi emendamenti allo Statuto di Roma della Corte penale internazionale. Il dossier va agli Stati.</b></p><p>Lo scopo di tali emendamenti è di estendere la giurisdizione della Corte penale, in modo da consentirle di perseguire quale crimine di guerra anche l'uso di armi biologiche, laser accecanti e che feriscono mediante schegge non localizzabili mediante i raggi X. Questa estensione era stata decisa dagli Stati membri dello Statuto di Roma nel dicembre del 2017.</p><p>Le norme elvetiche hanno dichiarato punibile l'uso di queste armi già nel 2011 e l'utilizzo è vietato anche a dal diritto umanitario internazionale, ha sottolineato a nome della commissione Giovanni Merlini (PLR/TI). Gli emendamenti riaffermano questi divieti, dichiarando gli atti in questione punibili come crimini di guerra anche davanti alla Corte penale.</p><p>Con la ratifica degli emendamenti, la Svizzera fornirebbe quindi un contributo alla prevenzione dei crimini di guerra e al miglioramento della protezione sia dei civili sia dei combattenti \"contro crudeltà esecrabili\", ha spiegato il consigliere nazionale ticinese.</p><p> </p><p>Notizia ATS</p><p><b>Dibattito al Consiglio degli Stati, 10.12.2019</b></p><p><b>Crimini internazionali, \"no\" armi biologiche e laser accecanti </b></p><p><b>Bisogna lottare contro l'impunità in caso di crimini commessi a livello internazionale mediante armi biologiche o altri sistemi d'arma che rendono difficoltose le cure. Ne è convinto il Consiglio nazionale che oggi ha approvato (38 voti a 0) i nuovi emendamenti allo Statuto di Roma della Corte penale internazionale. </b></p><p>Lo scopo di tali emendamenti è di estendere la giurisdizione della Corte penale, in modo da consentirle di perseguire quale crimine di guerra anche l'uso di armi biologiche, laser accecanti e che feriscono mediante schegge non localizzabili mediante i raggi X. Questa estensione era stata decisa dagli Stati membri dello Statuto di Roma nel dicembre del 2017, ha sottolineato a nome della commissione Andrea Caroni (PLR/AR).</p><p>Le norme elvetiche hanno dichiarato punibile l'uso di queste armi già nel 2011 e l'utilizzo è vietato anche dal diritto umanitario internazionale. Gli emendamenti riaffermano questi divieti, dichiarando gli atti in questione punibili come crimini di guerra anche davanti alla Corte penale.</p><p>Con la ratifica degli emendamenti, la Svizzera fornirebbe quindi un contributo alla prevenzione dei crimini di guerra e al miglioramento della protezione sia dei civili sia dei combattenti \"contro crudeltà esecrabili\", ha spiegato consigliere federale Ignazio Cassis.</p>",
  "title": "Corte penale internazionale. Emendamenti dello Statuto di Roma"
}