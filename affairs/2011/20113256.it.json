{
  "id": 20113256,
  "updated": "2019-02-18T19:03:06Z",
  "additionalIndexing": "66",
  "affairType": {
    "abbreviation": "Mo.",
    "id": 5,
    "name": "Mozione"
  },
  "author": {
    "councillor": {
      "code": 2544,
      "gender": "f",
      "id": 522,
      "name": "Wyss Ursula",
      "officialDenomination": "Wyss Ursula"
    },
    "faction": {
      "abbreviation": "Gruppo S",
      "id": 2,
      "name": "Gruppo socialista"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2011-03-18T00:00:00Z",
    "legislativePeriod": 48,
    "session": "4817"
  },
  "descriptors": [
    {
      "key": "L04K17030201",
      "name": "Kernkraftwerk",
      "type": 1
    },
    {
      "key": "L04K17010113",
      "name": "Kraftwerksstilllegung",
      "type": 1
    },
    {
      "key": "L04K17030106",
      "name": "nukleare Sicherheit",
      "type": 1
    },
    {
      "key": "L05K0602020601",
      "name": "Erdbeben",
      "type": 1
    },
    {
      "key": "L05K0301010104",
      "name": "Bern (Kanton)",
      "type": 2
    }
  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2011-06-08T00:00:00Z",
            "text": "Reiezione",
            "type": 22
          }
        ]
      },
      "federalCouncilProposal": {
        "code": "-",
        "date": "2011-05-25T00:00:00Z",
        "text": "Il Consiglio federale propone di respingere la mozione."
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1300402800000+0100)/",
          "id": 24,
          "name": "Non ancora trattato dalla Camera"
        },
        {
          "date": "/Date(1307484000000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2011-06-08T00:00:00Z",
    "legislativePeriod": 48,
    "session": "4819"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2544,
        "gender": "f",
        "id": 522,
        "name": "Wyss Ursula",
        "officialDenomination": "Wyss Ursula"
      },
      "faction": {
        "abbreviation": "Gruppo S",
        "id": 2,
        "name": "Gruppo socialista"
      },
      "type": "author"
    }
  ],
  "shortId": "11.3256",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Subito dopo la catastrofe nucleare avvenuta nella centrale nucleare giapponese di Fukushima, il Consiglio federale ha fatto un primo bilancio della situazione e ha ordinato un esame della sicurezza dei cinque impianti in esercizio nel nostro Paese. È noto da anni che le centrali nucleari svizzere non sono resistenti a possibili terremoti. Già nel 1999, le autorità di sorveglianza avevano chiesto una prova della sicurezza antisismica. I risultati dell'analisi sono stati resi noti nel 2007 e hanno rivelato che il rischio di evento sismico nei siti delle centrali nucleari svizzere è due volte più elevato di quanto presunto finora. Per tale motivo, le autorità di sorveglianza hanno chiesto ai gestori di aumentare la sicurezza antisismica dei loro impianti in funzione di un rischio maggiore.</p><p>Finora non è ancora stato fatto nulla in questo senso. In particolare la centrale di Mühleberg non è sufficientemente protetta dai rischi di un terremoto. Anche i provvedimenti presi per evitare un cedimento della diga nel vicino lago di Wohlen non sono stati sufficienti. MeteoSvizzera ha fatto un nuovo calcolo del rischio di inondazione di tutte le centrali nucleari svizzere. Stando all'Ispettorato federale della sicurezza nucleare (IFSN), deve ancora essere fornita la prova della protezione dalle inondazioni per tutti gli attuali impianti.</p><p>Il reattore nucleare di Mühleberg dista dieci chilometri dalla città di Berna. La sua struttura è analoga a quella dei reattori di Fukushima. Anch'esso è un reattore ad acqua bollente, anch'esso è stato costruito dalla General Electric e dispone del cosiddetto I Containment. Mentre la centrale di Mühleberg è stata messa in servizio nel 1972, i sei reattori di Fukushima sono stati attivati tra il 1971 e il 1979. Ma Mühleberg ha ancora un problema: l'involucro del suo nucleo presenta delle crepe lunghe alcuni metri. Anche alcuni reattori di Fukushima avevano lo stesso problema, ma nel loro caso l'involucro era stato sostituito. Finora questo non è avvenuto a Mühleberg per motivi di risparmio e si è cercato invece di risolvere il problema mediante tiranti.</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Secondo la legislazione svizzera sull'energia nucleare, una centrale nucleare può essere esercitata fintantoché la sua sicurezza è garantita. La sicurezza è garantita se sono rispettati gli oneri definiti della licenza d'esercizio, le disposizioni della legge federale del 21 marzo 2003 sull'energia nucleare (LENu; RS 732.1) e tutte le disposizioni delle ordinanze determinanti in materia di esercizio di un impianto nucleare. L'Ispettorato federale della sicurezza nucleare (IFSN) ha inoltre concretizzato in una serie di direttive i singoli articoli delle prescrizioni di legge. Il compito attribuito dalla legge all'IFSN è di vigilare affinché gli esercenti degli impianti soddisfino in ogni momento queste prescrizioni e affrontino tutte le questioni inerenti alla sicurezza dei loro impianti con il dovuto approfondimento e la necessaria attenzione. </p><p>I criteri tecnici per la messa fuori servizio di una centrale nucleare sono disciplinati nell'ordinanza del DATEC del 16 aprile 2008 sulla metodica e le condizioni marginali per la verifica dei criteri per la messa fuori servizio temporanea di centrali nucleari (RS 732.114.5). Allo stato attuale delle conoscenze, in nessuna delle centrali nucleari svizzere è finora stato soddisfatto un criterio per la messa fuori servizio. Se un criterio per la messa fuori servizio risultasse soddisfatto, l'IFSN dovrebbe ordinare lo spegnimento della centrale nucleare interessata. </p><p>Dopo gli avvenimenti in Giappone, il 18 marzo 2011 l'IFSN ha disposto che gli esercenti delle centrali nucleari svizzere verificassero immediatamente la sicurezza dei loro impianti in caso di terremoti e piene. Inoltre gli esercenti hanno dovuto rispondere, entro il 31 marzo, a una serie di domande sull'approvvigionamento di liquido refrigerante nelle piscine di stoccaggio degli elementi di combustibile e sul raffreddamento di tali piscine. Come misura di sicurezza da attuare immediatamente, dal 1° giugno 2011 le centrali nucleari svizzere devono avere accesso a un magazzino esterno a prova di terremoto e di allagamento, nel quale devono predisporre strumenti di intervento da utilizzare in caso di gravi incidenti. Nel frattempo, i gestori hanno presentato i loro primi rapporti entro le scadenze richieste. In aprile l'IFSN ha esaminato la documentazione, individuato i punti da migliorare e richiesto alcune prove supplementari. Nell'ambito delle analisi sugli eventi in corso, possono essere ordinate altre misure. Il 4 maggio 2011 il Consiglio federale ha disposto l'istituzione di un gruppo di lavoro interdipartimentale incaricato di esaminare le misure di protezione d'emergenza in caso di eventi estremi in Svizzera. L'organo avrà il compito di verificare se e quali nuovi provvedimenti legislativi e organizzativi devono essere adottati.</p><p>Per quanto riguarda la centrale nucleare di Mühleberg, si rileva quanto segue: </p><p>- La centrale nucleare di Mühleberg dispone di sistemi di sicurezza ridondanti per il raffreddamento del reattore. Ciò costituisce un presupposto fondamentale per l'esercizio di una centrale nucleare. La centrale nucleare di Mühleberg è dotata, come tutte le centrali nucleari svizzere, di un sistema d'emergenza a prova di terremoto e d'inondazione, installato in un bunker, che assicura lo spegnimento e il raffreddamento del reattore anche in caso di avaria degli altri sistemi di sicurezza. Nelle prime dieci ore dopo l'incidente, il sistema d'emergenza funziona in modo autonomo e non richiede l'intervento di operatori. </p><p>- La centrale nucleare di Mühleberg dispone di un sistema di decompressione del contenimento dotato di filtro. In caso di emergenza, è possibile decomprimere in modo mirato il contenimento, impedendo pericolose fuoriuscite di sostanze radioattive nell'ambiente. I filtri permettono di trattenere praticamente tutte le sostanze radioattive, fuoriescono solo i gas inerti. La decompressione avviene attraverso un percorso a prova di sisma che porta al camino. </p><p>- Come tutte le centrali nucleari svizzere, anche quella di Mühleberg dispone di un doppio contenimento, vale a dire di un guscio interno in acciaio spesso diversi centimetri e di un rivestimento di cemento armato esterno. Il contenimento interno assicura l'isolamento in caso di fughe di sostanze radioattive dovute a perdite del circuito primario. Il contenimento esterno protegge da influssi esterni e funge da ulteriore barriera per la ritenzione di sostanze radioattive. Secondo le informazioni in possesso dell'IFSN, gli impianti di Fukushima dispongono solamente di un contenimento in cemento armato con un rivestimento interno in lamiera d'acciaio. </p><p>- Il contenitore del nocciolo è importante ai fini della corretta circolazione dell'acqua di raffreddamento nel nocciolo del reattore. Esso non è tuttavia parte integrante del sistema di produzione del vapore, che opera sotto pressione. Dal punto di vista della sicurezza è fondamentale che, anche in caso di terremoto e di rottura della condotta del vapore, la struttura del contenitore del nocciolo rimanga sufficientemente integra da garantire l'introduzione delle barre di controllo per lo spegnimento del reattore. Sulla base del metodo di calcolo conservativo utilizzato, la lunghezza critica delle crepe potrebbe essere raggiunta verso il 2020, senza tener conto dei tiranti installati. I tiranti permetterebbero di controllare anche una crepa che si estendesse lungo tutto il perimetro del contenitore, perché essi assicurano la stabilità del contenitore stesso. </p><p>Fintantoché la centrale nucleare di Mühleberg potrà essere esercitata in piena sicurezza, non vi è alcuna ragione per disporne la messa fuori servizio.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Il Consiglio federale è incaricato di mettere fuori servizio immediatamente la centrale nucleare di Mühleberg, in esercizio da quarant'anni.</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Mettere fuori servizio la vecchia centrale nucleare di Mühleberg"
    }
  ],
  "title": "Mettere fuori servizio la vecchia centrale nucleare di Mühleberg"
}