{
  "id": 20173443,
  "updated": "2019-02-18T19:03:06Z",
  "additionalIndexing": "15;24;48",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3030,
      "gender": "m",
      "id": 4125,
      "name": "Rutz Gregor",
      "officialDenomination": "Rutz Gregor"
    },
    "faction": {
      "abbreviation": "Gruppo V",
      "id": 4,
      "name": "Gruppo dell'Unione democratica di Centro"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2017-06-14T00:00:00Z",
    "legislativePeriod": 50,
    "session": "5009"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2017-09-29T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "code": "n",
        "date": "2017-08-23T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1497391200000+0200)/",
          "id": 24,
          "name": "Non ancora trattato dalla Camera"
        },
        {
          "date": "/Date(1506636000000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2017-09-29T00:00:00Z",
    "legislativePeriod": 50,
    "session": "5010"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3030,
        "gender": "m",
        "id": 4125,
        "name": "Rutz Gregor",
        "officialDenomination": "Rutz Gregor"
      },
      "faction": {
        "abbreviation": "Gruppo V",
        "id": 4,
        "name": "Gruppo dell'Unione democratica di Centro"
      },
      "type": "author"
    }
  ],
  "shortId": "17.3443",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1. Secondo le \"Prospettive del traffico viaggiatori e del traffico merci in Svizzera fino al 2040\", pubblicate nel 2016 dall'Ufficio federale dello sviluppo territoriale, in Svizzera il volume del traffico merci crescerà del 37 per cento fino al 2040. Una parte importante della crescita sarà coperta da prestazioni intermodali supplementari, ad esempio di trasporto combinato (TC) ferrovia/strada e navigazione/ferrovia; per il TC ferroviario fino al 2040 si ipotizza una crescita dell'80 per cento circa, ossia di 13 milioni di tonnellate. Queste previsioni coincidono per lo più con i risultati della conferenza sui terminali svolta nel 2013 dall'Ufficio federale dei trasporti (UFT) con gli operatori del settore. Le capacità di trasporto combinato devono essere potenziate in modo adeguato all'evoluzione attesa. </p><p>Secondo gli ultimi rilevamenti dell'UFT, nella regione Basilea/Altopiano la capacità di trasbordo è attualmente di circa 550 000 unità di container standard (Twenty Foot Equivalent Units, TEU). Nel 2015 gli impianti di trasbordo risultavano utilizzati in media nella misura dell'80 per cento circa, il che equivale in pratica a un pieno utilizzo, viste le variazioni giornaliere, settimanali e annuali cui è soggetto il traffico merci ferroviario e stradale.</p><p>Secondo le informazioni di cui dispone l'UFT, l'entrata in servizio del Gateway Basilea-Nord (1a fase) offrirà capacità di trasbordo supplementari per circa 180 000 TEU all'anno. A pieno regime l'impianto avrà una capacità di circa 400 000 TEU. Vi sono inoltre impianti che entro il 2030 giungeranno al termine della loro durata massima di vita o che saranno destinati ad altri usi. Il Consiglio federale ritiene perciò che lo sviluppo della capacità sia proporzionale alla crescita pronosticata. </p><p>2. Il Consiglio federale sta elaborando la concezione per il trasporto di merci per ferrovia in Svizzera di cui all'articolo 3 della legge federale sul trasporto di merci da parte di imprese ferroviarie e di navigazione (LTM; RS 742.41). La concezione fornirà fra l'altro il quadro attuale degli impianti di trasbordo TC e sarà completata da apposite schede che illustrano le funzionalità e il layout dei principali impianti. L'UFT ha dato mandato alla SGKV di compilare le schede, sulla base di una metodologia di rilevamento uniforme e standardizzata.</p><p>3. Il mandato non ha alcun rapporto con l'approvazione dei piani e la decisione sui contributi finanziari per il Gateway Basilea-Nord. </p><p>4. Secondo l'articolo 8 dell'ordinanza concernente il trasporto di merci da parte di imprese ferroviarie e di navigazione (OTM; RS 742.411) il contributo della Confederazione ammonta al massimo all'80 per cento dei costi computabili per gli impianti di trasbordo TC d'importanza nazionale sotto il profilo della politica dei trasporti. Per avere diritto al contributo, il progetto deve contribuire fra l'altro a eliminare i problemi di capacità e a coprire il fabbisogno di capacità nel traffico combinato. </p><p>5. Come esposto al numero 2, la SGKV è stata incaricata di compilare le summenzionate schede. Queste saranno pubblicate a complemento della concezione per il trasporto di merci per ferrovia, che sarà adottata dal Consiglio federale prevedibilmente a fine 2017. I dati contenuti in esse saranno utilizzati per formulare le indicazioni della concezione. Non sono previste decisioni che si basino esclusivamente sulle schede.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>FFS Cargo, Hupac e Contargo stanno progettando la realizzazione di un grande terminale, il Gateway Basilea Nord (GBN). I costi d'investimento ammonterebbero a oltre 200 milioni di franchi svizzeri. A questo proposito è stata ripetutamente ribadita la necessità di aumentare le capacità per il trasbordo di container, attualmente carenti in Svizzera. Anche lo studio sui grandi terminali svolto nel 2012 ha ipotizzato un fabbisogno in tal senso. L'ipotesi si è tuttavia rivelata errata: secondo uno studio sangallese svolto nel 2016 sul mercato logistico, il trasbordo di merci ha subito una contrazione nel 2014 (meno 14,4 per cento) e nello stesso periodo anche il trasporto in container ha registrato un lieve calo (meno 0,4 per cento). Inoltre, si ipotizzano riserve di capacità del 20 per cento circa. </p><p>Ci risulta che l'Ufficio federale dei trasporti (UFT) ha commissionato alla tedesca Studiengesellschaft für den Kombinierten Verkehr (SGKV) uno studio per determinare le capacità degli impianti di trasbordo nel traffico combinato. Nella direzione e nell'organo consultivo della SGKV sono rappresentati FFS Cargo e Contargo, che come detto assieme a Hupac stanno progettando il GBN.</p><p>Alla luce di questa premessa invito il Consiglio federale a rispondere alle seguenti domande:</p><p>1. Il Consiglio federale e l'UFT condividono la valutazione che il futuro fabbisogno di capacità per il trasbordo di container nella regione di Basilea sia stato sovrastimato (cfr. studio sui grandi terminali) e che una triplicazione delle capacità sia quindi uno scenario poco realistico?</p><p>2. Qual è il tenore esatto del mandato assegnato alla SGKV?</p><p>3. Qual è la rilevanza dello studio commissionato alla SGKV ai fini dell'approvazione dei piani del progetto GBN e delle decisioni sui relativi contributi finanziari? </p><p>4. È vero che dal fabbisogno di capacità dipende l'assegnazione di contributi pari all'80 per cento circa dei costi dell'impianto?</p><p>5. Quando saranno pubblicati i risultati dello studio? Quando saranno prese decisioni che si baseranno eventualmente su questo studio?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Gateway Basilea Nord"
    }
  ],
  "title": "Gateway Basilea Nord"
}