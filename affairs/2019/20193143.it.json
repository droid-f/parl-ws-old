{
  "id": 20193143,
  "updated": "2019-06-21T14:31:34Z",
  "additionalIndexing": "66;15;2846",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3062,
      "gender": "m",
      "id": 4156,
      "name": "Buffat Michaël",
      "officialDenomination": "Buffat"
    },
    "faction": {
      "abbreviation": "Gruppo V",
      "id": 4,
      "name": "Gruppo dell'Unione democratica di Centro"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2019-03-19T00:00:00Z",
    "legislativePeriod": 50,
    "session": "5016"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2019-06-21T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "code": "b",
        "date": "2019-05-15T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1552950000000+0100)/",
          "id": 24,
          "name": "Non ancora trattato dalla Camera"
        },
        {
          "date": "/Date(1561068000000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2019-06-21T00:00:00Z",
    "legislativePeriod": 50,
    "session": "5018"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3062,
        "gender": "m",
        "id": 4156,
        "name": "Buffat Michaël",
        "officialDenomination": "Buffat"
      },
      "faction": {
        "abbreviation": "Gruppo V",
        "id": 4,
        "name": "Gruppo dell'Unione democratica di Centro"
      },
      "type": "author"
    }
  ],
  "shortId": "19.3143",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1. Per il calcolo dell'Atlante eolico svizzero 2016 sono stati utilizzati dati di misurazione concreti provenienti da varie fonti e non sono state considerate previsioni o stime. Prima di utilizzarli, i dati sono stati sottoposti a plausibilizzazione da Meteotest.</p><p>2. Stando al messaggio del Consiglio federale del 4 settembre 2013 concernente la nuova legge sull'energia, il potenziale realizzabile per l'energia eolica in Svizzera entro il 2050 è di 4,3 terawattora all'anno. I valori di previsione più bassi dell'Atlante eolico svizzero 2019 non hanno alcuna influenza sul potenziale poiché vengono compensati dall'evoluzione tecnica degli impianti eolici, che prevede rotori più grandi e una maggiore altezza del mozzo.</p><p>3. Nell'Atlante eolico 2016 sono state elaborate le informazioni allora disponibili. Gli obiettivi di potenziamento per l'energia eolica contenuti nel messaggio del Consiglio federale concernente la nuova legge sull'energia sono invariati nell'Atlante eolico 2019 (cfr. anche risposta alla domanda 2). </p><p>4. Nell'ottica odierna, per raggiungere una produzione annua di 4,3 terawattora occorrerebbe installare in Svizzera da 600 a 800 grandi impianti eolici. </p><p>5. La pianificazione territoriale e l'autorizzazione di impianti eolici spettano ai Cantoni e ai Comuni. Spesso le decisioni vengono prese al termine di un iter giudiziario. L'Ufficio federale dell'energia (UFE) non è quindi in grado di fornire informazioni sulle probabilità di successo dei progetti eolici.</p><p>6. Grazie al progresso tecnico, non ci si aspetta una riduzione della produzione degli impianti eolici in Svizzera (cfr. anche risposta alla domanda 2). Non si prevedono pertanto nemmeno effetti negativi sui costi di promozione.</p><p>7. L'attuale sistema di promozione è già esaurito. I valori indicativi sanciti nella legge non si riferiscono in modo specifico alle singole tecnologie. Il raggiungimento di tali valori dipende da vari strumenti di promozione nonché dall'attuazione di progetti redditizi non sovvenzionati. L'UFE non può pertanto fornire informazioni sui costi, come richiesto dall'autore dell'interpellanza.</p><p>8. La distribuzione geografica della risorsa vento nell'Atlante eolico svizzero 2019 rimane praticamente identica a quella illustrata nell'edizione del 2016.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>L'Ufficio federale dell'energia (UFE) ha pubblicato recentemente il nuovo Atlante eolico svizzero. Le differenze rispetto all'edizione del 2016 sono in parte considerevoli.</p><p>1. Come mai l'UFE, nell'elaborare l'Atlante eolico svizzero del 2016, in molti casi ha ripreso i valori esagerati della lobby eolica senza procedere alle dovute verifiche?</p><p>2. A quanto ammonta il potenziale effettivo della Svizzera in materia di produzione di energia eolica, se si considerano i dati delle risorse di vento rettificati?</p><p>3. L'Atlante eolico svizzero del 2016 è stato pubblicato poco prima della votazione popolare del maggio 2017 sulla legge sull'energia. In quale misura i valori pubblicati hanno indotto in errore l'opinione pubblica sul ruolo effettivo che l'energia eolica può svolgere nell'ambito della produzione elettrica svizzera? </p><p>4. Mille impianti eolici, ossia 4,3 terawattora, sono sufficienti per raggiungere l'obiettivo della Strategia energetica 2050, tenendo conto sia delle esigue risorse di vento che degli svariati motivi che richiedono lo spegnimento di un impianto eolico (manutenzione dell'impianto, protezione di uccelli migratori, uccelli nidificanti e pipistrelli, attuazione dell'ordinanza contro l'inquinamento fonico, protezione dai riflessi d'ombra, sbrinamento, ecc.).</p><p>5. Come valuta l'UFE la realizzabilità dei progetti necessari per raggiungere l'obiettivo di 4,3 terawattora e qual è la probabilità che tale obiettivo venga raggiunto?</p><p>6. Le risorse eoliche sembrano essere inferiori a quanto inizialmente previsto. Cosa significa ciò per la rimunerazione per l'immissione di elettricità (RIC), visto che il sovvenzionamento è inversamente proporzionale alla produttività degli impianti eolici?</p><p>7. L'UFE può quantificare, sulla base dei dati effettivi della risorsa vento, il costo annuale della RIC necessario per raggiungere l'obiettivo di 4,3 terawattora?</p><p>8. Quali ripercussioni hanno i valori dell'Atlante eolico svizzero 2019 sulla ripartizione geografica dei progetti in Svizzera?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Ripercussioni del nuovo Atlante eolico svizzero dell'UFE?"
    }
  ],
  "title": "Ripercussioni del nuovo Atlante eolico svizzero dell'UFE?"
}