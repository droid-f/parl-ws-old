{
  "id": 20194416,
  "updated": "2020-06-03T19:05:44Z",
  "additionalIndexing": "48",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3019,
      "gender": "m",
      "id": 4112,
      "name": "Minder Thomas",
      "officialDenomination": "Minder"
    },
    "faction": {
      "abbreviation": "Gruppo V",
      "id": 4,
      "name": "Gruppo dell'Unione democratica di Centro"
    },
    "type": "author"
  },
  "deposit": {
    "council": {
      "abbreviation": "CS",
      "id": 2,
      "name": "Consiglio degli Stati",
      "type": "S"
    },
    "date": "2019-12-10T00:00:00Z",
    "legislativePeriod": 51,
    "session": "5101"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CS",
              "id": 2,
              "name": "Consiglio degli Stati",
              "type": "S"
            },
            "date": "2020-06-03T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "date": "2020-02-19T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1575932400000+0100)/",
          "id": 24,
          "name": "Non ancora trattato dalla Camera"
        },
        {
          "date": "/Date(1591135200000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2020-06-03T00:00:00Z",
    "legislativePeriod": 51,
    "session": "5104"
  },
  "language": "it",
  "priorityCouncils": [
    {
      "abbreviation": "CS",
      "id": 2,
      "name": "Consiglio degli Stati",
      "type": "S",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3019,
        "gender": "m",
        "id": 4112,
        "name": "Minder Thomas",
        "officialDenomination": "Minder"
      },
      "faction": {
        "abbreviation": "Gruppo V",
        "id": 4,
        "name": "Gruppo dell'Unione democratica di Centro"
      },
      "type": "author"
    }
  ],
  "shortId": "19.4416",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Il 2019 è stato un anno impegnativo per le FFS dal punto di vista operativo e ciò ha avuto talvolta ripercussioni negative sui passeggeri. Nell'ambito della verifica annuale del raggiungimento degli obiettivi strategici delle FFS, il Consiglio federale esaminerà la questione in modo approfondito e riferirà al riguardo alle commissioni di vigilanza delle Camere federali.</p><p>1. La forte concentrazione di guasti e ritardi dei treni delle FFS durante il 2019 è stata dovuta a diverse ragioni, tra cui la mancanza di treni a lunga percorrenza a due piani e i numerosi lavori di costruzione e manutenzione sull'intera rete. A ciò si sono aggiunti alcuni errori di pianificazione, che hanno causato un'insufficienza di macchinisti durante alcune giornate di punta. Contemporaneamente, nella sola prima metà del 2019 il numero dei viaggiatori è cresciuto del sette per cento. Infine, in estate - ossia durante il periodo di maggiore attività dei cantieri - le FFS hanno fatto circolare oltre 1900 treni straordinari per diverse grandi manifestazioni (tra cui la Fête des Vignerons e la Festa federale di lotta svizzera e dei giochi alpestri).</p><p>2. Il Consiglio federale indirizza l'attività delle imprese parastatali definendone gli obiettivi strategici. In quanto rappresentante della proprietaria di tali imprese non interferisce, invece, nelle decisioni di tipo operativo. La responsabilità per l'attuazione della strategia aziendale e per le questioni operative spetta al consiglio d'amministrazione e alla direzione delle imprese.</p><p>Come riferito dalle FFS, già a fine 2018 l'azienda ha lanciato il programma \"Puntualità del cliente 2.0\". Scopo del programma è assicurare un orario più stabile e maggiori riserve di materiale rotabile e di personale operativo aumentando la disponibilità e l'affidabilità dei treni, degli impianti e delle IT, riconoscendo con maggiore anticipo eventuali criticità nella pianificazione e migliorando le procedure in caso di guasti. Con il cambio d'orario di dicembre 2019 sono stati attuati i primi provvedimenti. Ulteriori misure sono attualmente in preparazione.</p><p>Dopo il tragico incidente verificatosi a Baden nell'agosto del 2019, le FFS hanno lanciato il programma \"Sicuro!\" per migliorare la sicurezza dei passeggeri e del personale. Da settembre 2019, come misura immediata, gli assistenti clienti delle FFS hanno corretto le procedure di preparazione dei treni per le CU IV e per i treni con simili sistemi per le porte. A questo riguardo le FFS sono in stretto contatto con l'autorità di sorveglianza, l'Ufficio federale dei trasporti.</p><p>3. Lo stipendio dei membri della direzione del gruppo è di competenza del consiglio di amministrazione. In qualità di azionista unico delle FFS, il Consiglio federale si limita a fissare la soglia massima dell'importo complessivo disponibile per la retribuzione dei membri della direzione.</p><p>La quota dello stipendio legata alle prestazioni e al successo dell'azienda varia a seconda del grado di raggiungimento degli obiettivi fissati dal consiglio d'amministrazione. Questi ultimi sono costituiti per metà da obiettivi del gruppo e per metà da obiettivi personali. Il mancato raggiungimento degli obiettivi si traduce in una minore retribuzione complessiva. Lo stipendio corrisposto ai membri della direzione figura nel rapporto di gestione delle FFS e nel rapporto sulla retribuzione dei quadri pubblicato dalla Confederazione. I dati relativi all'anno di esercizio 2019 non sono ancora disponibili.</p><p>4 Il Consiglio federale indirizza l'attività delle imprese parastatali eleggendo il consiglio d'amministrazione, definendo gli obiettivi strategici e riferendo in merito a questi ultimi. Attraverso questi strumenti il Consiglio federale esercita un'influenza sulle FFS. Secondo il Collegio questi strumenti sono sufficienti per affrontare le attuali sfide operative delle FFS. Non sono previste modifiche agli obiettivi strategici delle FFS.</p><p>5. Al momento la carenza di personale interessa in particolare i macchinisti. La situazione rimarrà tesa anche nel 2020 perché i macchinisti attualmente in formazione saranno disponibili solo verso la fine del 2020.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Al punto 1.1 degli obiettivi strategici 2019-2022 per le FFS SA il Consiglio federale chiede alle FFS che \"sviluppino e forniscano soluzioni di mobilità interessanti, sicure, puntuali e di elevata qualità per le persone e le merci, si adoperino per trasporti pubblici semplici e attrattivi per la clientela.\"</p><p>L'esperienza quotidiana dei pendolari, invece, è diversa. Dal punto di vista della clientela negli ultimi mesi e anni il servizio e l'affidabilità delle FFS sono purtroppo peggiorati notevolmente: </p><p>- i treni viaggiano con ritardi sempre maggiori e vengono soppressi sempre più spesso;</p><p>- il sovraffollamento dei treni non riguarda più solo le ore di punta ma anche il pomeriggio (ad es. sulla linea Berna-Zurigo);</p><p>- il littering nei vagoni è in aumento;</p><p>- la manutenzione della rete ferroviaria e delle infrastrutture sembra essere trascurata; - intere composizioni di treni vengono messe fuori servizio dopo un breve utilizzo; - mancano del tutto locomotive di riserva; - intere linee secondarie non vengono più servite a causa dell'insufficienza di macchinisti; - l'acquisto di alcuni treni (ad es. i treni \"traballanti\" di Bombardier) è oggetto di ampie critiche;</p><p>- gli sportelli delle FFS, anche quelli presso rivenditori terzi, e i distributori automatici di biglietti vengono rimossi in misura massiccia; - le porte dei vagoni sono spesso difettose, il che purtroppo ultimamente è stato addirittura all'origine di un incidente mortale. L'immagine delle nostre ferrovie nazionali, di cui un tempo eravamo tanto fieri e che costituivano un rispettato datore di lavoro, è oggi ai minimi storici.</p><p>Prego quindi il Consiglio federale di rispondere alle seguenti domande:</p><p>1. Quali sono i motivi dei numerosi problemi succitati, in particolare dei guasti tecnici e dei ritardi? 2. Quali misure sono già state adottate dal Consiglio federale e dalle FFS per contrastare questi problemi? Di chi è la responsabilità? Quali sono le misure concrete, gli obiettivi e i tempi di attuazione?</p><p>3. Questi incidenti e il mancato raggiungimento degli obiettivi strategici influiscono sullo stipendio della Direzione delle FFS? Quale può essere l'entità del malus per la Direzione delle FFS? Quanto sono state effettivamente elevate negli ultimi anni queste componenti salariali (negative)?</p><p>4. Il Consiglio federale ha una responsabilità nella situazione attuale, dal momento che guida le FFS attraverso i succitati obiettivi strategici? Ha eventualmente adeguato gli obiettivi di conseguenza?</p><p>5. Le FFS dispongono attualmente di personale sufficiente? In caso negativo, in quali settori si riscontrano carenze? Quali sforzi si stanno compiendo per colmarle il più presto possibile?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Cosa intendono fare le FFS per rimediare a ritardi, guasti e malcontento?"
    }
  ],
  "title": "Cosa intendono fare le FFS per rimediare a ritardi, guasti e malcontento?"
}