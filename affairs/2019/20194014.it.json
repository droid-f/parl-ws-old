{
  "id": 20194014,
  "updated": "2019-12-22T19:26:03Z",
  "additionalIndexing": "2841;04;34",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 2652,
      "gender": "f",
      "id": 1295,
      "name": "Graf-Litscher Edith",
      "officialDenomination": "Graf-Litscher"
    },
    "faction": {
      "abbreviation": "Gruppo S",
      "id": 2,
      "name": "Gruppo socialista"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2019-09-11T00:00:00Z",
    "legislativePeriod": 50,
    "session": "5019"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2019-12-20T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "code": "tw",
        "date": "2019-11-20T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFI",
          "id": 4,
          "name": "Dipartimento dell'interno",
          "leading": true
        }
      ],
      "states": [
        {
          "date": "/Date(1568152800000+0200)/",
          "id": 24,
          "name": "Non ancora trattato dalla Camera"
        },
        {
          "date": "/Date(1576796400000+0100)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2019-12-20T00:00:00Z",
    "legislativePeriod": 51,
    "session": "5101"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2652,
        "gender": "f",
        "id": 1295,
        "name": "Graf-Litscher Edith",
        "officialDenomination": "Graf-Litscher"
      },
      "faction": {
        "abbreviation": "Gruppo S",
        "id": 2,
        "name": "Gruppo socialista"
      },
      "type": "author"
    }
  ],
  "shortId": "19.4014",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>La trasformazione digitale della società e dell'economia procede molto rapidamente e coinvolge anche il settore sanitario, fortemente regolamentato. Tuttavia la resistenza al cambiamento dei fornitori di prestazioni è enorme. A maggior ragione è quindi necessaria una visione strategica d'insieme da parte dell'amministrazione, in particolare del DFI e dell'UFSP, su opportunità e rischi del rapido progresso della trasformazione digitale. Le risorse vengono impiegate unilateralmente per l'introduzione della cartella informatizzata del paziente e per la gestione dei dati sanitari. Entrambi questi elementi sono importanti, ma oltre all'interconnessione tra i dipartimenti occorre stabilire indirizzi strategici e priorità allo scopo di impiegare finalmente le ingenti spese sanitarie consapevolmente ed efficientemente a beneficio degli assicurati.</p><p>Le sfide strategiche sono molteplici e articolate su più livelli. L'autrice dell'interpellanza ritiene che occorra affrontare i seguenti compiti:</p><p>- elaborazione di una strategia di trasformazione digitale del settore sanitario coinvolgendone gli attori;</p><p>- verifica sistematica della \"prontezza digitale\" di tutti i disegni di legge e di tutte le risposte a interventi parlamentari rilevanti per la sanità;</p><p>- smantellamento delle soluzioni isolate e passaggio a un'architettura di sistema globale (p. es. combinando il registro delle malattie tumorali, quello dei donatori di organi e la cartella informatizzata del paziente);</p><p>- promozione dell'interoperabilità dei dati già rilevati e della loro utilizzabilità per la ricerca (medicina personalizzata, prevenzione personalizzata);</p><p>- armonizzazione interdipartimentale dei progetti di trasformazione (p. es. una sola identità compatibile e non un'identità separata per la CIP e un'e-ID) e adozione di buone prassi (dipartimenti, economia, estero) per l'attuazione e l'elaborazione dei temi digitali;</p><p>- leadership, collaborazione e attuazione della \"Strategia Svizzera digitale\".</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1. Nel quadro della strategia digitale adottata dal Consiglio federale il 5 settembre 2018, il Dipartimento federale dell'interno (DFI) e l'Ufficio federale della sanità pubblica (UFSP) stanno potenziando le competenze e il know-how in materia di trasformazione digitale. Un gruppo di lavoro dell'UFSP ha avviato riflessioni sulla trasformazione digitale nell'ambito della salute. Su questa base la direzione dell'ufficio ha deciso di istituire una nuova divisione cui affidare il compito di garantirne la realizzazione.</p><p>2. Come già illustrato nella Strategia eHealth Svizzera 2.0 del 14 dicembre 2018, per il Consiglio federale sono prioritarie da un lato la formulazione di disposizioni legali neutre sotto il profilo tecnologico e dall'altro la promozione dell'utilizzazione multipla delle informazioni sanitarie e mediche una volta che sono state rilevate (interoperabilità semantica e tecnica). Il Consiglio federale intende però affrontare anche le altre sfide che si pongono. Obiettivi del DFI sono così anche l'abbandono di soluzioni isolate e la collaborazione interdipartimentale, ad esempio nel quadro della \"Strategia Svizzera digitale\". Il Consiglio federale deciderà a tempo debito se sarà necessario sviluppare una strategia sulla trasformazione digitale in ambito sanitario in sostituzione della Strategia eHealth Svizzera 2.0, valida fino alla fine del 2022.</p><p>3. Nei prossimi anni la trasformazione digitale pervaderà il settore sanitario in tutti i suoi aspetti. Ciò avverrà mediante la rilevazione rapida e automatizzata di informazioni rilevanti per la salute, l'acquisizione di nuove prospettive grazie all'analisi sistematica delle informazioni così raccolte, la messa a disposizione di informazioni rilevanti per il trattamento al momento e nel luogo giusto, nonché la sostituzione (parziale) di attività umane attraverso nuove tecnologie come l'intelligenza artificiale o la robotica. Affinché la trasformazione digitale del settore sanitario possa realizzarsi in maniera efficace, sono necessarie adeguate condizioni quadro. Contemporaneamente occorrerà rafforzare la fiducia della popolazione nell'affidabilità e nella sicurezza dell'acquisizione, della conservazione, dell'utilizzazione e dello scambio dei dati. Ciò potrebbe avvenire, per esempio, creando un quadro nazionale per la governance dei dati digitali sulla salute, con il sostegno della Confederazione, dei Cantoni, della comunità scientifica e di altri attori sociali interessati.</p><p>Il Consiglio federale intende inoltre semplificare e rendere più efficiente l'utilizzazione multipla di dati da parte del settore pubblico. A questo scopo, il 27 settembre 2019 ha incaricato il DFI di promuovere, in collaborazione con gli altri dipartimenti, la standardizzazione e l'armonizzazione dei dati dell'amministrazione federale. Nell'ambito delle cure stazionarie si intende stabilire attraverso un progetto pilota uno standard uniforme per i dati delle transazioni degli ospedali (in particolare per i sistemi di classificazione economica e medica) e per i pertinenti dati anagrafici.</p><p>4. Il coordinamento dei temi relativi alla trasformazione digitale in seno all'amministrazione federale è garantito dal gruppo di coordinamento interdipartimentale Svizzera digitale. L'UFSP vi è rappresentato dalla Segreteria generale del DFI. Con l'adozione della sua nuova strategia \"Svizzera digitale\" nel settembre del 2018, il Consiglio federale ha dato mandato al gruppo di coordinamento Svizzera digitale di accompagnare i lavori di attuazione della strategia. La competenza tecnica per l'attuazione dei singoli obiettivi della strategia e di progetti e per le questioni specifiche della digitalizzazione nei loro settori spetta tuttavia agli uffici federali interessati. L'Ufficio federale di giustizia, per esempio, sovraintende ai lavori e al coordinamento interno alla Confederazione nel settore dell'identità elettronica (e-ID) e all'attuazione della nuova legge federale sui servizi d'identificazione elettronica (LSIe; RS 943.04). Il Dipartimento federale delle finanze ha elaborato in collaborazione con rappresentanti della Confederazione, dei Cantoni e dei Comuni il rapporto sull'amministrazione digitale (\"Digitale Verwaltung: Projekt zur Optimierung der bundesstaatlichen Steuerung und Koordination\"; non disponibile in italiano). Pubblicato il 24 ottobre 2019, il rapporto propone diverse soluzioni per realizzare più efficacemente a tutti i livelli federali la gestione strategica e il coordinamento delle attività, delle iniziative e dei progetti sulla trasformazione digitale. Nel settore dell'intelligenza artificiale la collaborazione interdipartimentale è garantita dalla Segreteria di Stato per la formazione, la ricerca e l'innovazione, sotto la cui egida è in corso di elaborazione un rapporto sulle aree di intervento della Confederazione in materia, al quale ha contribuito anche l'UFSP. Il rapporto sarà sottoposto al Consiglio federale entro la fine del 2019.</p><p>5. Il Consiglio federale deciderà in merito alla pianificazione delle risorse per i prossimi tre-cinque anni sulla base delle discussioni che condurrà nei diversi contesti menzionati sopra.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>1. Come giudica il Consiglio federale la necessità di sviluppare nel DFI e nell'UFSP le competenze e il know-how necessari per seguire e svolgere compiti trasversali della trasformazione digitale nel settore sanitario?</p><p>2. Quali dei compiti trasversali sottoindicati ritiene prioritari?</p><p>3. Ne vede altri?</p><p>4. Come viene assicurato il coordinamento tra i dipartimenti in materia di digitalizzazione (p. es. l'identità elettronica, e-ID)?</p><p>5. Quali risorse umane occorre prevedere, ossia mettere a preventivo, per i prossimi tre-cinque anni?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Istituire un organo per l'accompagnamento strategico della trasformazione digitale nel settore sanitario"
    }
  ],
  "title": "Istituire un organo per l'accompagnamento strategico della trasformazione digitale nel settore sanitario"
}