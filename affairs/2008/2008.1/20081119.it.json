{
  "id": 20081119,
  "updated": "2019-02-18T19:03:06Z",
  "additionalIndexing": "36;2831",
  "affairType": {
    "abbreviation": "I",
    "id": 18,
    "name": "Interrogazione"
  },
  "author": {
    "councillor": {
      "code": 2370,
      "gender": "m",
      "id": 305,
      "name": "Berberat Didier",
      "officialDenomination": "Berberat"
    },
    "faction": {
      "abbreviation": "Gruppo S",
      "id": 2,
      "name": "Gruppo socialista"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2008-12-08T00:00:00Z",
    "legislativePeriod": 48,
    "session": "4806"
  },
  "descriptors": [
    {
      "key": "L05K1302050101",
      "name": "ETH",
      "type": 1
    },
    {
      "key": "L04K13020110",
      "name": "Studium",
      "type": 1
    },
    {
      "key": "L05K0106010303",
      "name": "englische Sprache",
      "type": 1
    },
    {
      "key": "L04K01060103",
      "name": "Sprache",
      "type": 1
    },
    {
      "key": "L04K05020409",
      "name": "sprachliche Diskriminierung",
      "type": 1
    }
  ],
  "drafts": [
    {
      "consultation": {
        "resolutions": [

        ]
      },
      "federalCouncilProposal": {
        "date": "2009-02-18T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFI",
          "id": 4,
          "name": "Dipartimento dell'interno",
          "leading": true
        }
      ],
      "states": [
        {
          "date": "/Date(1228690800000+0100)/",
          "id": 9,
          "name": "Depositato"
        },
        {
          "date": "/Date(1234911600000+0100)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2009-02-18T00:00:00Z",
    "legislativePeriod": 48,
    "session": "4807"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2370,
        "gender": "m",
        "id": 305,
        "name": "Berberat Didier",
        "officialDenomination": "Berberat"
      },
      "faction": {
        "abbreviation": "Gruppo S",
        "id": 2,
        "name": "Gruppo socialista"
      },
      "type": "author"
    }
  ],
  "shortId": "08.1119",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>I politecnici federali (PF) hanno l'obbligo di garantire un'attività d'insegnamento e di ricerca di prim'ordine a livello internazionale. Conformemente al mandato di prestazioni conferito dal Consiglio federale al settore dei politecnici federali per gli anni 2008-2011, i due istituti elaborano i loro programmi di educazione e di formazione in funzione delle esigenze della società svizzera, dello sviluppo durevole della Svizzera e del progresso scientifico su scala internazionale.</p><p>Dovendosi pertanto presentare a un pubblico nazionale e internazionale, i PF utilizzano lo strumento d'informazione affermatosi più o meno ovunque negli ultimi anni: Internet. Attraverso questo canale i due istituti si rivolgono in una lingua nazionale agli internauti svizzeri e in inglese a quelli esteri. I PF rinunciano invece alla traduzione dei loro siti Internet in una seconda lingua nazionale, poiché partono dall'idea che i futuri studenti svizzeri conoscano a sufficienza la lingua d'insegnamento principale del rispettivo istituto per capirne il contenuto. Gli opuscoli informativi sull'offerta didattica del PF di Zurigo sono tuttora disponibili in quattro lingue: tedesco, francese, italiano e inglese. Anche sul sito web del PF di Losanna le informazioni per i futuri studenti del ciclo bachelor sono disponibili in tre lingue nazionali (francese, tedesco e italiano). Quando sarà pubblicata l'ordinanza di esecuzione della legge sulle lingue (LLing), i PF valuteranno se e come pubblicare su Internet informazioni aggiuntive importanti nelle quattro lingue ufficiali, oltre a quelle prescritte dall'articolo 12 capoverso 2 LLing. La loro decisione dipenderà anche dagli oneri finanziari.</p><p>Per potersi affermare stabilmente in un contesto altamente competitivo, i PF hanno assolutamente bisogno di attirare studenti stranieri di talento. Un'altra priorità è la promozione della mobilità nell'ambito del processo di Bologna. Per questa ragione, negli ultimi anni i PF hanno ampliato la loro offerta di corsi in inglese, soprattutto a livello di master e di dottorato. Va ricordato che la legge sui PF prevede espressamente la possibilità di utilizzare l'inglese come lingua d'insegnamento, secondo le consuetudini dell'insegnamento e della ricerca, accanto al tedesco, al francese e all'italiano (art. 12 cpv. 1 della legge sui PF). Del resto, il ricorso alla lingua di Shakespeare è giustificato dal suo ruolo di \"lingua franca\" in ambito scientifico, come già spiegato dal Consiglio federale nella sua risposta a un precedente postulato relativo alla lingua d'insegnamento nei PF (postulato Zisyadis 04.3069).</p><p>Questa evoluzione non è però affatto sinonimo di una minore attenzione per le lingue nazionali. Per il Consiglio federale è infatti molto importante che entrambi i PF curino l'insegnamento delle lingue nazionali e promuovano la comprensione dei valori culturali del nostro Paese. A tal fine il Centre de langues del PF di Losanna e lo Sprachenzentrum del PF di Zurigo, in collaborazione con le rispettive università, offrono tutta una serie di corsi che permettono anche agli studenti stranieri di imparare una delle nostre lingue nazionali e di conoscere le specificità culturali della regione linguistica ospite.</p><p>Il Consiglio federale non ritiene pertanto necessario intervenire presso il Consiglio dei PF.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Con stupore e inquietudine apprendo che sempre più spesso i corsi nei politecnici federali (PF) non sono tenuti nella lingua della regione linguistica, né in un'altra lingua nazionale, ma in inglese. Sull'altare della globalizzazione, si tende a favorire la lingua di Shakespeare a scapito delle nostre lingue nazionali, in genere il francese e l'italiano, ma anche il tedesco. Rendere i corsi dei PF più attrattivi per gli studenti stranieri è una cosa, ma da lì a sottrarsi ai doveri che incombono ai PF nei confronti della popolazione delle differenti regioni linguistiche della Svizzera, il passo è certamente esagerato. La tendenza all'uso dell'inglese trova conferma anche nella comunicazione in Internet: nei siti dei due PF, di nuovo, l'inglese è una delle due lingue di riferimento. Sul sito del PF di Zurigo non vi è alcuna informazione in francese, mentre su quello del PF di Losanna è assente la lingua tedesca. Se non è fuori luogo pensare che persone all'estero siano interessate alle informazioni diffuse dai due PF, ciò che giustifica il ricorso alla lingua inglese, d'altro canto è certo che anche persone di altre regioni linguistiche della Svizzera sono interessate a tali informazioni.</p><p>Alla luce di queste considerazioni, il Consiglio federale intende intervenire affinché i PF curino le lingue nazionali, come previsto dall'articolo 12 capoverso 3 della legge sui PF?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "I politecnici federali curano veramente le lingue nazionali?"
    }
  ],
  "title": "I politecnici federali curano veramente le lingue nazionali?"
}