{
  "id": 20230310,
  "updated": "2023-06-06T10:58:44Z",
  "affairType": {
    "abbreviation": "Iv. ct.",
    "id": 3,
    "name": "Iniziativa cantonale"
  },
  "author": {
    "canton": {
      "abbreviation": "UR",
      "id": 4,
      "name": "Uri"
    },
    "type": "author"
  },
  "deposit": {
    "date": "2023-06-02T00:00:00Z",
    "legislativePeriod": 51,
    "session": "5121"
  },
  "descriptors": [

  ],
  "drafts": [
    {
      "consultation": {
        "resolutions": [

        ]
      },
      "federalCouncilProposal": {
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "Parl",
          "id": 1,
          "name": "Parlamento",
          "leading": true
        }
      ],
      "states": [
        {
          "date": "/Date(1685656800000+0200)/",
          "id": 24,
          "name": "Non ancora trattato dalla Camera"
        }
      ],
      "texts": [

      ]
    }
  ],
  "language": "it",
  "priorityCouncils": [
    {
      "abbreviation": "CS",
      "id": 2,
      "name": "Consiglio degli Stati",
      "type": "S",
      "priority": 1
    }
  ],
  "relatedAffairs": [

  ],
  "roles": [
    {
      "canton": {
        "abbreviation": "UR",
        "id": 4,
        "name": "Uri"
      },
      "type": "author"
    }
  ],
  "shortId": "23.310",
  "state": {
    "id": 24,
    "name": "Non ancora trattato dalla Camera",
    "doneKey": "0",
    "newKey": 1
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Nel Cantone di Uri l'asse di transito del Gottardo è costantemente gravato da un considerevole volume di traffico e, di conseguenza, da lunghe code. Negli anni passati, ciò si verificava soprattutto in momenti nevralgici, ossia nei giorni e nei fine settimana chiave per il traffico turistico (Pasqua, Pentecoste, giugno e luglio, ecc.).</p><p>Tuttavia, il volume di traffico non ha smesso di aumentare e con esso il numero delle ore di coda all'entrata del tunnel del Gottardo, che attualmente sono una realtà che riguarda tutti i mesi dell'anno. I congestionamenti al Gottardo non rappresentano quindi più un fenomeno puntuale, ma sono una condizione permanente causata dall'eccessivo volume di traffico rispetto alle capacità della strada.</p><p>Le code in autostrada e il conseguente traffico \"parassitario\" che si riversa sulla strada cantonale costituiscono una fonte di stress per la popolazione locale e hanno un impatto negativo sull'accessibilità dei villaggi all'interno del Cantone. Ciò rappresenta altresì un ostacolo per lo sviluppo del turismo, soprattutto nell'Oberland urano.</p><p>L'Ufficio federale dello sviluppo territoriale, insieme ad altri servizi federali, ipotizza scenari sui possibili sviluppi dei trasporti. Il traffico continuerà a crescere anche in futuro. Lo indicano le \"Prospettive di traffico 2050\" elaborate dal Dipartimento federale dell'ambiente, dei trasporti, dell'energia e delle comunicazioni. Secondo lo scenario principale \"BASE\", anche se la crescita del traffico sarà inferiore a quella della popolazione, le prestazioni di trasporto del traffico passeggeri (in passeggeri/km) tra oggi e il 2050 aumenteranno comunque dell'11 per cento rispetto all'anno di riferimento 2017, mentre il traffico merci aumenterà del 31 per cento.</p><p>Lo scenario \"BASE\" si basa sull'ipotesi che l'attuale pianificazione dei trasporti e del territorio venga attuata in modo coerente secondo l'orientamento deciso dal Consiglio federale in \"Mobilità e territorio 2050\". Tuttavia, tale scenario di riferimento è piuttosto orientato sugli agglomerati, mentre l'aumento del traffico è in gran parte generato dal traffico legato al tempo libero e alle vacanze. Con l'Accordo sul trasporto di merci e di passeggeri su strada e per ferrovia concluso tra la Svizzera e l'UE, esiste anche un accordo internazionale che prescrive che il traffico merci transalpino venga gestito in modo ecologico. La messa in funzione della seconda canna del tunnel autostradale del Gottardo nel 2029 e il successivo risanamento della prima canna, non porterà alcun aumento della capacità di traffico neanche nello stato finale del regime di traffico. Lo vieta anche l'articolo 84 della Costituzione federale, che disciplina la protezione delle Alpi.</p><p>Ne consegue che la situazione del traffico costantemente congestionato al Gottardo non migliorerà da sola.</p><p>Sebbene l'Ufficio federale delle strade e la Polizia cantonale urana stiano cercando di porre rimedio a questa situazione adottando diverse misure, le loro azioni nel migliore dei casi non fanno altro che mitigare di poco le conseguenze negative. Nella sostanza il problema della congestione del traffico permane.</p><p>Vi invitiamo a intraprendere i passi necessari per il trattamento della presente l'iniziativa.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Fondandosi sull'articolo 160 capoverso 1 della Costituzione federale della Confederazione Svizzera del 18 aprile 1999 (Cost.; RS 101), il Cantone di Uri presenta la seguente iniziativa sul regime di traffico al Gottardo:</p><p>L'Assemblea federale è invitata a istituire le basi legali o a modificare la legge federale sulla circolazione stradale (LCStr; RS 741.01) in modo da poter meglio gestire, adottando misure adeguate, il volume di traffico sull'asse di transito del Gottardo e migliorare la situazione del traffico congestionato al Gottardo al fine di renderla sostenibile anche per il Cantone di Uri. In particolare, si tratta di integrare i seguenti elementi nella base giuridica al fine di disciplinare il volume di traffico e il comportamento in materia di mobilità degli utenti della strada:</p><p>- occorre adottare misure di gestione del traffico per rendere più fluida la circolazione attraverso il tunnel stradale del Gottardo senza aumentare la capacità della strada (semafori con segnalazione dei tempi, velocità minima di 80 km/h, ecc.);</p><p>- si devono adottare misure per fare in modo che l'autostrada sia la via principale per il traffico di transito stradale. La strada cantonale deve servire principalmente ai collegamenti all'interno del Cantone (gestione delle uscite e delle entrate in autostrada in caso di congestionamento, ecc.);</p><p>- a medio termine si dovranno pianificare misure per adeguare l'afflusso massimo di traffico su strada alla capacità attuale e futura del corridoio stradale del Gottardo e ridurre così quanto più possibile gli effetti negativi del traffico di transito sul Cantone di Uri. Va in particolare chiarita la fattibilità di un sistema di prenotazione digitale (\"slot\") per il traffico stradale del Gottardo. Tale studio deve essere condotto sia sul piano tecnico sia sul piano legale;</p><p>- il problema del traffico di transito stradale attraverso le Alpi deve essere affrontato in occasione dei prossimi negoziati con l'Unione europea sull'Accordo sul trasporto di merci e di passeggeri su strada e per ferrovia. Questa richiesta vale anche nell'eventualità di un ciclo di negoziati \"Bilaterali III\";</p><p>- l'obiettivo legale di trasferire il traffico merci transalpino dalla strada alla ferrovia non è ancora stato raggiunto nella misura desiderata. Pertanto, sono ancora necessarie misure coordinate a livello internazionale per raggiungere gli obiettivi della politica di trasferimento modale. Ciò include anche lo sviluppo di offerte ferroviarie competitive con le conseguenti capacità, in grado di contribuire ad alleggerire il carico sulle strade.</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Regime del traffico stradale in transito attraverso il Gottardo"
    }
  ],
  "title": "Regime del traffico stradale in transito attraverso il Gottardo"
}