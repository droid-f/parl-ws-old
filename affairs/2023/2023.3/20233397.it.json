{
  "id": 20233397,
  "updated": "2023-06-16T10:49:39Z",
  "additionalIndexing": "2811;44;32",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3192,
      "gender": "f",
      "id": 4300,
      "name": "Widmer Céline",
      "officialDenomination": "Widmer Céline"
    },
    "faction": {
      "abbreviation": "Gruppo S",
      "id": 2,
      "name": "Gruppo socialista"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2023-03-17T00:00:00Z",
    "legislativePeriod": 51,
    "session": "5118"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2023-06-16T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "code": "tw",
        "date": "2023-05-24T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFGP",
          "id": 5,
          "name": "Dipartimento di giustizia e polizia",
          "leading": true
        }
      ],
      "states": [
        {
          "date": "/Date(1679007600000+0100)/",
          "id": 24,
          "name": "Non ancora trattato dalla Camera"
        },
        {
          "date": "/Date(1686866400000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2023-06-16T00:00:00Z",
    "legislativePeriod": 51,
    "session": "5121"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3192,
        "gender": "f",
        "id": 4300,
        "name": "Widmer Céline",
        "officialDenomination": "Widmer Céline"
      },
      "faction": {
        "abbreviation": "Gruppo S",
        "id": 2,
        "name": "Gruppo socialista"
      },
      "type": "author"
    }
  ],
  "shortId": "23.3397",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Il Consiglio federale è anch'esso del parere che la formazione post-obbligatoria sia imprescindibile per l'integrazione professionale duratura dei rifugiati. L'Agenda Integrazione Svizzera (AIS) non è la sola misura avviata a questo scopo dalla Confederazione e dai Cantoni. Dal 2018 viene infatti attuato, in collaborazione con gli uffici cantonali della formazione professionale e le organizzazioni del mondo del lavoro, anche il programma pilota Pretirocinio d'integrazione (PTI), che mira a preparare i giovani e i giovani adulti a una formazione professionale di base. Inoltre, il 6 dicembre 2021 il Parlamento ha accolto la mozione 21.3964 della Commissione della scienza, dell'educazione e della cultura (\"Colmare le lacune dell'Agenda Integrazione Svizzera. Garantire pari opportunità a tutti i giovani in Svizzera\"), incaricando il Consiglio federale di trasformare il PTI in un programma federale permanente e di adeguarlo, all'occorrenza, in base ai risultati della valutazione.</p><p>Il Consiglio federale nutre comprensione per la richiesta avanzata dall'autrice dell'interpellanza. Un rapporto separato sulle buone prassi nella promozione dell'accesso alla formazione post-obbligatoria comporterebbe tuttavia soltanto un limitato valore aggiunto in considerazione dei diversi lavori in corso o previsti. Su incarico della Segreteria di Stato della migrazione (SEM) sono infatti realizzati regolarmente valutazioni e studi per determinare come migliorare l'efficacia dell'AIS e del PTI.</p><p>L'attuazione del PTI è soggetta a una valutazione costante, che fornisce informazioni sulle buone prassi nei Cantoni. I risultati della valutazione saranno pubblicati alla fine del 2024. Le conoscenze in materia sono trasmesse nel quadro di scambi periodici tra la Confederazione e i suoi partner cantonali nel settore della formazione professionale.</p><p>In vista della fase 2024-2027 dei programmi cantonali d'integrazione, la Confederazione e i Cantoni hanno inoltre deciso di potenziare lo scambio di conoscenze ed esperienze, anche in materia di attuazione. A questo fine, ricorreranno anzitutto alle strutture della Conferenza dei delegati comunali, regionali e cantonali all'integrazione degli stranieri.</p><p>La SEM prevede inoltre di avviare uno studio volto in particolare a determinare come incentivare l'accesso delle donne a una formazione post-obbligatoria. Le conclusioni di questo studio saranno riprese nell'attuazione dell'AIS e contribuiranno a migliorare i risultati per l'obiettivo di efficacia 3.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Nel 2019, unitamente alla nuova procedura d'asilo, è stata avviata l'\"Agenda Integrazione Svizzera\" (AIS), che mira a integrare rapidamente nel mondo del lavoro e nella società i rifugiati riconosciuti e le persone ammesse provvisoriamente. Una buona politica d'asilo comprende anche un'efficace politica in materia d'integrazione. Un'integrazione riuscita nel mercato del lavoro sgrava chiaramente i Cantoni e i Comuni a lungo termine e contribuisce ad attenuare la penuria di manodopera qualificata. È incontestato che la fase iniziale dell'integrazione è decisiva.</p><p>Le cifre, pubblicate per la prima volta, del monitoraggio della promozione dell'integrazione mostrano che l'obiettivo di efficacia 3 dell'AIS, secondo cui dopo cinque anni due terzi dei rifugiati e delle persone ammesse provvisoriamente tra 16 e 25 anni frequentano una formazione post-obbligatoria, purtroppo non è ancora conseguito. Infatti, soltanto il 30 per cento di questi giovani assolve una formazione professionale e il 20 per cento vi si sta preparando. Inoltre, tra le donne la percentuale è nettamente inferiore rispetto agli uomini. La situazione è migliore tra gli adulti; l'obiettivo di efficacia 4 è raggiunto: dopo sette anni, oltre la metà dei rifugiati e delle persone ammesse provvisoriamente in età adulta è integrata in maniera duratura nel mercato del lavoro primario.</p><p>Naturalmente, queste cifre si riferiscono a persone entrate in Svizzera prima dell'introduzione dell'AIS. Esse evidenziano tuttavia chiaramente che proprio i giovani devono essere meglio integrati nel mercato del lavoro, per cui devono poter assolvere una formazione. Un tirocinio costituisce una protezione a lungo termine dalla dipendenza finanziaria. La formazione è la chiave affinché la Svizzera possa utilizzare il potenziale di manodopera dei rifugiati.</p><p>In questo contesto invito il Consiglio federale a rispondere alla domanda seguente:</p><p>È disposto a presentare un rapporto su esempi di buone prassi di integrazione nel mercato del lavoro dei rifugiati e delle persone ammesse provvisoriamente, in particolare dei giovani adulti? Ciò permetterebbe di indicare efficaci strumenti di integrazione nel mercato del lavoro e di illustrare come possono essere adeguati da altri Cantoni, città e Comuni per conseguire il più rapidamente possibile l'obiettivo di efficacia 3 dell'AIS.</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "L'integrazione efficace dei giovani rifugiati e ammessi provvisoriamente rappresenta la chiave di una buona politica in materia d'asilo"
    }
  ],
  "title": "L'integrazione efficace dei giovani rifugiati e ammessi provvisoriamente rappresenta la chiave di una buona politica in materia d'asilo"
}