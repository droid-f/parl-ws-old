{
  "id": 20183146,
  "updated": "2019-02-18T19:03:06Z",
  "additionalIndexing": "2841",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 2680,
      "gender": "f",
      "id": 3877,
      "name": "Fiala Doris",
      "officialDenomination": "Fiala"
    },
    "faction": {
      "abbreviation": "Gruppo RL",
      "id": 1,
      "name": "Gruppo liberale radicale"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2018-03-13T00:00:00Z",
    "legislativePeriod": 50,
    "session": "5012"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2018-06-15T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "code": "tw",
        "date": "2018-05-23T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFI",
          "id": 4,
          "name": "Dipartimento dell'interno",
          "leading": true
        }
      ],
      "states": [
        {
          "date": "/Date(1520895600000+0100)/",
          "id": 24,
          "name": "Non ancora trattato dalla Camera"
        },
        {
          "date": "/Date(1529013600000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2018-06-15T00:00:00Z",
    "legislativePeriod": 50,
    "session": "5013"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2680,
        "gender": "f",
        "id": 3877,
        "name": "Fiala Doris",
        "officialDenomination": "Fiala"
      },
      "faction": {
        "abbreviation": "Gruppo RL",
        "id": 1,
        "name": "Gruppo liberale radicale"
      },
      "type": "author"
    }
  ],
  "shortId": "18.3146",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1. La valutazione delle tecnologie sanitarie (Health Technology Assessment, HTA) come strumento per l'esame sistematico dei criteri di efficacia, appropriatezza ed economicità (criteri EAE) delle prestazioni sanitarie viene utilizzata da un lato per l'esame di prestazioni nuove e/o contestate o ammesse per un periodo limitato e subordinate a valutazione, oppure per il riesame di prestazioni già fornite da tempo e rimborsate dall'assicurazione obbligatoria delle cure medico-sanitarie (AOMS). Dal 2010 al 2014 nei settori delle prestazioni mediche, delle analisi di laboratorio e dei mezzi e degli apparecchi sono stati effettuati 81 prime valutazioni e 61 riesami con adeguamenti dell'obbligo di rimborso, in parte con gradi differenti di approfondimento. Per i medicamenti, dal 2012 al 2014 è stata sottoposta a riesame l'economicità, cioè il prezzo, dei preparati dell'elenco delle specialità (ES). Un riesame completo di tutti i criteri EAE è stato effettuato a campione.</p><p>Nel 2015 è stata avviata la fase pilota del programma HTA della Confederazione per il riesame delle prestazioni già rimborsate dall'AOMS. Tra il 2015 e il 2017 sono stati fissati ogni anno tre temi per i progetti pilota HTA. Sono stati avviati progetti per i seguenti temi: operazioni alla colonna vertebrale con diversi impianti (inizio estate 2015); artroscopie del ginocchio (inizio autunno 2015); terapie di sostituzione contro la carenza di ferro senza anemia (inizio autunno 2016). Il progetto HTA concernente le operazioni alla colonna vertebrale è stato concluso ed è confluito in una modifica dell'ordinanza sulle prestazioni dell'assicurazione obbligatoria delle cure medico-sanitarie (RS 832.112.31). La fase pilota è stata caratterizzata anche da lavori di base. È per esempio stato svolto un workshop HTA per i portatori di interessi. È stata inoltre istituita una procedura di proposta e priorizzazione dei temi ed è stato elaborato un documento con istruzioni operative per la valutazione e l'apprezzamento dei criteri EAE. Parallelamente è stato reclutato anche il personale necessario per l'ampliamento del programma.</p><p>2. Nel quadro del programma HTA sono attualmente all'esame altri sei temi. L'allestimento di due rapporti HTA (automisurazione della glicemia dei pazienti di diabete non insulinodipendenti, asportazione di materiali di osteosintesi) è già stato avviato. Altri quattro rapporti (inibitori della pompa protonica, Olmesartan, condroitina solfato e test della vitamina D) saranno commissionati nel corso del 2018. A partire dal 2019 dovranno essere commissionati ogni anno da sei a otto rapporti HTA.</p><p>Vengono inoltre effettuati riesami HTA di prestazioni in corso di valutazione. Dalla fine del 2015 è anche in corso una revisione dell'elenco dei mezzi e degli apparecchi (EMAp), nella quale è verificata la rispondenza ai criteri EAE di tutte le posizioni. Per quanto riguarda l'elenco delle analisi, sono in corso lavori per il riesame delle analisi obsolete e per l'elenco delle specialità viene riesaminato ogni anno un terzo dei medicamenti.</p><p>3. Non esiste un \"catalogo\" esaustivo di tutte le prestazioni mediche rimborsate obbligatoriamente, ma vige il principio della fiducia, secondo il quale si presume che i medici forniscano prestazioni conformi ai criteri EAE. Sono tenuti elenchi positivi esaustivi soltanto per medicamenti, analisi di laboratorio, mezzi ed apparecchi e prestazioni dentistiche, nonché per le prestazioni mediche di prevenzione e nel campo della maternità. Pertanto non è possibile fornire indicazioni sul numero complessivo e sulla percentuale delle prestazioni riesaminate.</p><p>4. Nel quadro del programma HTA i criteri di selezione sono costituiti dall'importanza del tema (frequenza e gravità della malattia, rilevanza per il budget), dalla necessità di intervento (inefficacia, inadeguatezza), dai possibili benefici di una misura di disciplinamento (miglioramento dell'assistenza e del profilo di sicurezza, risparmio di costi) e dall'attuabilità delle misure migliorative (capacità di disciplinamento). I criteri sono stati elaborati con la collaborazione dei portatori di interessi e delle commissioni consultive.</p><p>5. Nel quadro del principio della fiducia per le prestazioni mediche e dell'evoluzione della tecnologia medica entrano continuamente a far parte del sistema nuove prestazioni, mentre quelle obsolete non sono più utilizzate o il loro campo di indicazione si riduce senza che le autorità effettuino un esame EAE. Non è possibile stimare il numero di prestazioni dell'AOMS che non soddisfano più i criteri EAE. Per il programma HTA le prestazioni da esaminare vengono proposte dai diversi portatori di interessi. Ogni anno vengono indicati da 10 a 15 temi, dei quali non tutti soddisfano i criteri di selezione di cui alla risposta 4.</p><p>6. Poiché, come illustrato nella risposta 5, non è possibile stimare la quantità delle prestazioni che non soddisfano più i criteri EAE, non è nemmeno possibile determinare un potenziale di risparmio complessivo. Inoltre occorre tenere conto che le prestazioni non EAE obsolete sono di norma sostituite da nuove prestazioni, per cui non viene realizzato alcun risparmio o addirittura le prestazioni sostitutive risultano più costose. Il programma HTA è sostanzialmente orientato a valutare le prestazioni nei settori in cui si presume nel complesso un potenziale di risparmio. Ammettendo che i risparmi ottenuti con le limitazioni decise per le prestazioni esaminate non siano totalmente compensati da altre o nuove prestazioni, ipotizzando un potenziale di risparmio di almeno 10 milioni di franchi per prestazione all'anno, con le 18-22 HTA previsti fino al 2020 potrebbero essere risparmiati almeno 180-220 milioni di franchi all'anno.</p><p>7. Per il programma HTA sono disponibili dal 2018 le seguenti risorse: per il 2018, 4 milioni di franchi per le risorse materiali e 1 576 000 franchi per le risorse umane, dal 2019 6 milioni di franchi l'anno per le risorse materiali e 1 827 000 franchi per le risorse umane.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Secondo la legge federale sull'assicurazione malattie (LAMal), l'assicurazione obbligatoria delle cure medico-sanitarie (AOMS) assume i costi delle prestazioni se queste sono efficaci, appropriate ed economiche (art. 32 LAMal). È possibile riesaminare se le prestazioni soddisfano ancora questi criteri in particolare per mezzo di analisi o studi di valutazione delle tecnologie sanitarie (Health Technology Assessment, HTA).</p><p>Mi permetto quindi di porre al Consiglio federale le seguenti domande:</p><p>1. Quanti riesami HTA sono stati effettuati dal 2010 (complessivamente e per anno)?</p><p>2. Quanti riesami HTA verranno effettuati dal 2018 al 2020 (complessivamente e per anno)?</p><p>3. Quante prestazioni del catalogo delle prestazioni AOMS (in percentuale) sono già state riesaminate? </p><p>4. In base a quali criteri vengono selezionate le prestazioni da riesaminare?</p><p>5. Secondo le stime del Consiglio federale, quante delle prestazioni attualmente rimborsate non soddisfano più i criteri della LAMal?</p><p>6. Qual è il potenziale di risparmio stimato dal Consiglio federale se queste prestazioni non fossero più riconosciute?</p><p>7. Quante risorse sono disponibili ogni anno per i riesami HTA dal 2018 al 2020?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Riesame delle prestazioni nel settore sanitario"
    }
  ],
  "title": "Riesame delle prestazioni nel settore sanitario"
}