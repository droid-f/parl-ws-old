{
  "id": 20183403,
  "updated": "2019-02-18T19:03:06Z",
  "additionalIndexing": "48;04",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 2724,
      "gender": "m",
      "id": 3921,
      "name": "Graber Konrad",
      "officialDenomination": "Graber Konrad"
    },
    "faction": {
      "abbreviation": "Gruppo C",
      "id": 3,
      "name": "Gruppo PPD"
    },
    "type": "author"
  },
  "deposit": {
    "council": {
      "abbreviation": "CS",
      "id": 2,
      "name": "Consiglio degli Stati",
      "type": "S"
    },
    "date": "2018-05-29T00:00:00Z",
    "legislativePeriod": 50,
    "session": "5013"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CS",
              "id": 2,
              "name": "Consiglio degli Stati",
              "type": "S"
            },
            "date": "2018-09-12T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "date": "2018-08-15T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1527544800000+0200)/",
          "id": 24,
          "name": "Non ancora trattato dalla Camera"
        },
        {
          "date": "/Date(1536703200000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2018-09-12T00:00:00Z",
    "legislativePeriod": 50,
    "session": "5014"
  },
  "language": "it",
  "priorityCouncils": [
    {
      "abbreviation": "CS",
      "id": 2,
      "name": "Consiglio degli Stati",
      "type": "S",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3054,
        "gender": "m",
        "id": 4152,
        "name": "Wicki Hans",
        "officialDenomination": "Wicki"
      },
      "type": "cosign"
    },
    {
      "councillor": {
        "code": 3107,
        "gender": "m",
        "id": 4206,
        "name": "Ettlin Erich",
        "officialDenomination": "Ettlin Erich"
      },
      "type": "cosign"
    },
    {
      "councillor": {
        "code": 3108,
        "gender": "m",
        "id": 4207,
        "name": "Müller Damian",
        "officialDenomination": "Müller Damian"
      },
      "type": "cosign"
    },
    {
      "councillor": {
        "code": 2724,
        "gender": "m",
        "id": 3921,
        "name": "Graber Konrad",
        "officialDenomination": "Graber Konrad"
      },
      "faction": {
        "abbreviation": "Gruppo C",
        "id": 3,
        "name": "Gruppo PPD"
      },
      "type": "author"
    }
  ],
  "shortId": "18.3403",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Il Parlamento non può intromettersi nelle scelte operative delle FFS per l'allestimento dell'orario, ma se una regione si sente sistematicamente discriminata, l'opposizione è d'obbligo.</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1. Le FFS hanno informato i Cantoni a settembre 2016 delle modifiche concettuali previste nel 2018 e 2019 nel traffico a lunga distanza. Il programma d'offerta Lucerna-Zurigo-Costanza è stato sia descritto nel documento esplicativo sia rappresentato nel grafico reticolare. Il Cantone di Lucerna ha immediatamente espresso le proprie preoccupazioni alle FFS riguardo, in particolare, alla carenza di collegamenti a Lucerna. Nel quadro di ulteriori pianificazioni, gli esperti hanno elaborato una miglioria: a Zurigo la linea Lucerna - Zurigo sarà connessa a quella diretta verso l'aeroporto-San Gallo-Coira. Per tale collegamento diretto sono necessari i nuovi treni a lunga percorrenza. La loro messa in esercizio, però, è in ritardo e quindi non sarà possibile istituire il collegamento diretto Lucerna-Zurigo-San Gallo-Coira entro dicembre 2018. Le FFS lo hanno comunicato al pubblico il 16 maggio 2018, nel quadro della procedura per la definizione dell'orario. Lo stesso giorno, hanno informato del fatto che, durante un incontro ai vertici, il loro consiglio d'amministrazione e una delegazione del Consiglio di Stato di Lucerna hanno discusso dell'offerta ferroviaria futura, trattando anche quella che interessa l'aeroporto di Zurigo.</p><p>2. Nei limiti della concessione e del piano di utilizzazione della rete stabiliti dalla Confederazione le FFS hanno, in concreto, la libertà di definire l'orario. La loro bozza di quello del 2019 non è in contrasto con quanto stabilito. Si tratta di adattamenti temporanei: il tempo di viaggio Lucerna - Zurigo aeroporto, attualmente di 63 minuti, con il collegamento diretto si allungherà a 69 ed è vero che peggiorano, temporaneamente, le coincidenze dei treni provenienti da Nidvaldo e Obvaldo, nonché dall'entroterra lucernese, con quello diretto per l'aeroporto di Zurigo. </p><p>3. La concessione per il traffico a lunga distanza da dicembre 2019 a dicembre 2029 prevede requisiti minimi circa la politica delle fermate, la cadenza e la qualità. Se lo stato attuale li supera o i richiedenti hanno presentato un'offerta migliore, è disposto lo standard più alto, ma non l'orario dettagliato, che rientra nella responsabilità imprenditoriale delle FFS. Inoltre si stabilisce l'attuazione dei programmi d'offerta previsti con Prossif 2025. La nuova concessione per il traffico a lunga distanza comprende i prospettati miglioramenti dell'offerta verso il Ticino. </p><p>4. Con l'apertura della galleria di base del Ceneri a dicembre 2020, per il traffico viaggiatori saranno disponibili tracce per una cadenza semioraria e sarà quindi possibile migliorare l'offerta da Lucerna verso il Ticino anche al mattino presto, come richiesto.</p><p>Per il periodo precedente, UFT e FFS stanno conducendo verifiche in merito ai relativi collegamenti mattutini diretti da Basilea e Lucerna (partenze da Lucerna alle 7.18 e 8.18) direzione Ticino, sullo sfondo del conflitto risultante secondo il programma di utilizzazione della rete per le tracce lungo l'asse del San Gottardo, che limita le possibilità di collegamenti mattutini doppi da Zurigo e Basilea/Lucerna verso il Ticino. Per l'orario 2019, nell'affrontare i suddetti conflitti si cercano soluzioni pragmatiche in grado di assicurare tutti i giorni i due collegamenti diretti del mattino.</p><p>5. Le FFS ritengono questa soluzione temporanea necessaria da un lato a causa del ritardo nella consegna dei nuovi treni per il traffico a lunga distanza e, dall'altro, a seguito degli adeguamenti dell'offerta nell'area Zurigo/Svizzera orientale. Adesso il treno diretto in partenza da Lucerna, che da Zurigo aeroporto prosegue verso Winterthur-Costanza, non ferma a Zurigo Oerlikon e i viaggiatori qui diretti devono cambiare alla stazione centrale di Zurigo. Tale adeguamento si applica in entrambe le direzioni. Al più tardi a partire da dicembre 2020, le FFS intendono offrire nuovamente il collegamento diretto verso l'aeroporto di Zurigo con partenza da Lucerna al minuto xx.10.</p><p>6. Un collegamento diretto semiorario Lucerna - Zurigo aeroporto costringerebbe gli utenti di altre regioni a cambiare sistematicamente a Zurigo, perdendo il collegamento diretto all'aeroporto.</p><p>7. Per la cadenza semioraria tra Lucerna e Berna è necessario ampliare la stazione di Zofingen e il nodo di Berna. Queste integrazioni sono previste nel Prossif FA 2025 deciso dal Parlamento e consentiranno, a Zofingen, la coincidenza sullo stesso marciapiede con l'interregionale diretto a Olten/Basilea, la cui partenza in futuro avverrà da Zofingen stesso.</p><p>8. L'accesso a doppio binario di Lucerna non ha ulteriore capacità, pertanto l'attuale traccia dell'IR Lucerna-Olten-Basilea con arrivo/partenza al minuto xx.30 in futuro sarà utilizzata per l'IR a cadenza semioraria diretto a Berna. Il numero di treni potrà essere aumentato significativamente solo dopo un ampliamento sostanziale della stazione di Lucerna.</p><p>La fermata a cadenza semioraria dei treni a lunga percorrenza a Sursee non subirà modifiche. La novità è l'offerta di collegamenti diretti verso Berna ogni mezz'ora. Il collegamento del traffico a lunga distanza verso Basilea sarà invece a cadenza oraria con cambio sullo stesso marciapiede a Zofingen.</p><p>9. L'ampliamento delle stazioni di Berna e Losanna mira a migliorare la capacità di questi due importanti nodi ferroviari e quindi a consentire la realizzazione della fase di ampliamento 2025, che prevede tuttora un collegamento diretto a cadenza oraria da Lucerna a Ginevra aeroporto.</p><p>10. Attualmente esiste un collegamento giornaliero da Francoforte a Milano via Lucerna e uno da Milano a Basilea, sempre via Lucerna. Con l'avvio dell'esercizio della galleria di base del Ceneri a dicembre 2020 è prevista una coppia supplementare di treni Lucerna-Milano-Lucerna. </p>"
    },
    {
      "type": {
        "id": 5,
        "name": "Testo depositato"
      },
      "value": "<p>L'orario ufficiale 2019 previsto dalle FFS ha provocato forte malcontento nella Svizzera centrale. Apparentemente il collegamento diretto delle xx.10 verso l'aeroporto di Zurigo sarà soppresso e sostituito con uno di 6 minuti più lungo alle xx.35 (si tratta del 10 per cento in più!) e i treni da Lucerna non fermeranno più a Zurigo Oerlikon. Per Lucerna, piazza economica e turistica, questa situazione sfavorevole per la Svizzera centrale è insostenibile. Pongo pertanto le seguenti domande:</p><p>1. I governi cantonali della Svizzera centrale sono stati previamente informati di questo netto peggioramento della situazione e qual è stata la loro reazione? Perché le FFS non hanno informato il pubblico di questa penalizzazione?</p><p>2. Cosa fa il Consiglio federale affinché le FFS pongano fine a questa discriminazione sistematica (cfr. offerta già peggiorata sulla linea Basilea-Lucerna-Lugano, interpellanza 17.3861, Discriminazione sistematica della Svizzera centrale?)? È consapevole che questo peggioramento si ripercuote anche sui collegamenti dell'entroterra lucernese (BLS) e nei Cantoni di Nidvaldo e Obvaldo?</p><p>3. Cosa prevede la concessione per il traffico a lunga distanza a breve e medio termine quanto ad offerta nella Svizzera centrale? I miglioramenti previsti, in particolare per i collegamenti verso il Ticino, sono definitivi o saranno integrati successivamente?</p><p>4. In quanto all'offerta Basilea-Lucerna-Lugano (senza cambio a Bellinzona e Arth-Goldau), quando sarà stabilmente ripristinato il livello precedente l'apertura della galleria di base del San Gottardo, collegamenti mattutini delle 07.18 da Lucerna inclusi? Il treno diretto previsto alle 08.18 è definitivo?</p><p>5. Perché le FFS sopprimono i collegamenti diretti (a loro dire solo per due anni) Lucerna-Zurigo aeroporto e l'importante fermata a Zurigo Oerlikon? È vero che si tratterà di una situazione temporanea? Se sì, come si giustifica? Questo peggioramento (tempi di percorrenza maggiori, cambio a Zurigo, attese più lunghe a Lucerna e a Zurigo) riguarda anche i collegamenti inversi (Zurigo aeroporto-Lucerna), in partenza dall'aeroporto di Zurigo alle xx.47? Il Consiglio federale è disposto a imporre alle FFS di ritornare sui propri passi riguardo al previsto orario discriminatorio? </p><p>6. Non sarebbe piuttosto opportuno prevedere collegamenti diretti Zurigo aeroporto-Lucerna semiorari, migliorando invece di peggiorare l'offerta?</p><p>7. Perché Lucerna è ancora l'unico agglomerato importante a non disporre di collegamenti a cadenza semioraria verso Berna, previsti solo nella prossima fase Prossif?</p><p>8. È fondato il timore che le FFS siano intenzionate a diradare l'offerta Basilea-Lucerna e viceversa non appena sarà introdotta la cadenza semioraria Lucerna-Berna, con un ulteriore peggioramento della situazione del Sursee?</p><p>9. È fondato il timore che, con l'ampliamento delle stazioni di Berna e Losanna, le FFS intendano instaurare un cambio obbligatorio a Berna per i collegamenti diretti da Lucerna a Ginevra aeroporto?</p><p>10. Quali collegamenti internazionali diretti esistono o sono previsti da e per Lucerna?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Orario FFS 2019. Continua la discriminazione sistematica della Svizzera centrale?"
    }
  ],
  "title": "Orario FFS 2019. Continua la discriminazione sistematica della Svizzera centrale?"
}