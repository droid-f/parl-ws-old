{
  "id": 20183520,
  "updated": "2019-02-18T19:03:06Z",
  "additionalIndexing": "52;48",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 2713,
      "gender": "m",
      "id": 3910,
      "name": "von Siebenthal Erich",
      "officialDenomination": "von Siebenthal"
    },
    "faction": {
      "abbreviation": "Gruppo V",
      "id": 4,
      "name": "Gruppo dell'Unione democratica di Centro"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2018-06-13T00:00:00Z",
    "legislativePeriod": 50,
    "session": "5013"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2018-09-28T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "code": "tw",
        "date": "2018-08-22T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1528840800000+0200)/",
          "id": 24,
          "name": "Non ancora trattato dalla Camera"
        },
        {
          "date": "/Date(1538085600000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2018-09-28T00:00:00Z",
    "legislativePeriod": 50,
    "session": "5014"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2713,
        "gender": "m",
        "id": 3910,
        "name": "von Siebenthal Erich",
        "officialDenomination": "von Siebenthal"
      },
      "faction": {
        "abbreviation": "Gruppo V",
        "id": 4,
        "name": "Gruppo dell'Unione democratica di Centro"
      },
      "type": "author"
    }
  ],
  "shortId": "18.3520",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1. Il Consiglio federale condivide quest'opinione.</p><p>2. Il trasporto ferroviario di legname è un compito imprenditoriale, che va gestito in autonomia finanziaria. La sua riuscita rientra pertanto nelle responsabilità del settore dei trasporti e dell'industria del legno. Per situazioni eccezionali, ad esempio quella presentatasi in seguito alla tempesta Burglind, le imprese di trasporto ferroviario (ITF) e gli spedizionieri non prevedono risorse, o ne prevedono di molto limitate. Gestire i trasporti ferroviari in simili situazioni è pertanto una sfida particolarmente ardua anche per le ITF.</p><p>3. Nel suo rapporto in adempimento del postulato 12.3595 concernente il rilevamento dei costi complessivi derivanti dalla chiusura di punti di carico, il Consiglio federale ha illustrato l'evoluzione dei trasporti su rotaia nell'industria del legno.Considerato che, come già accennato, il trasporto ferroviario di legname è un compito imprenditoriale delle FFS, il Consiglio federale non si esprime in merito ai processi operativi. In qualità di proprietario delle FFS, si aspetta che FFS Cargo attui una strategia per il trasporto in carri completi imprenditoriale e finanziariamente autonoma, coerentemente agli obiettivi strategici definiti per le FFS.</p><p>4. Al momento non è prevista la chiusura di stazioni di carico. FFS Cargo sta conducendo un'analisi dei punti di servizio nel quadro dell'attuazione della sua strategia per il trasporto in carri completi; in questo contesto discuterà con i propri clienti, industria del legno compresa, le alternative a un servizio fisso quotidiano per diversi di questi punti. Il servizio effettuato da un'ITF va distinto dalla chiusura di un impianto di carico. In questo secondo caso ci si deve attenere alla procedura stabilita nella Concezione del trasporto di merci per ferrovia, approvata dal Consiglio federale il 20 dicembre 2017, nell'ambito della quale l'economia forestale può far valere i propri interessi. Una chiusura è infatti ammissibile solo quando un impianto non viene utilizzato per lungo tempo per il volume di traffico regionale, oppure se le ITV e gli spedizionieri dispongono o possono procurarsi alternative accettabili. Conformemente all'orientamento strategico nel quadro della politica forestale 2020, il Consiglio federale è interessato a garantire prestazioni forestali sostenibili ed efficienti. La procedura stabilita nella Concezione del trasporto di merci per ferrovia garantisce l'infrastruttura ferroviaria necessaria a una gestione sostenibile delle foreste.</p><p>5. Di regola, i trasporti di legname vengono raggruppati in carri completi in Svizzera e pertanto sono di competenza quasi esclusiva di FFS Cargo. Nel traffico d'esportazione e d'importazione diverse ITF offrono prestazioni del trasporto merci. Le ITF con sede nell'UE sottostanno alle condizioni d'accesso al mercato di cui nell'Accordo fra la Confederazione Svizzera e la Comunità europea sul trasporto di merci e di passeggeri su strada e per ferrovia (RS 0.740.72) e non possono, pertanto, fornire prestazioni di cabotaggio (ovvero trasporti interni in Svizzera). Un allentamento di tale divieto non è previsto. Considerati gli elevati costi del raggruppamento dei trasporti di legname in Svizzera è poco probabile che ferrovie estere possano fornire prestazioni di questo tipo a una migliore qualità e a prezzi più convenienti.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>La situazione di mercato presentatasi dopo Burglind rivela che l'industria nazionale del legno non è in grado di assorbire tutte le conifere disponibili e il legname bostricato previsto. Per tale motivo, numerosi proprietari forestali hanno concluso delle convenzioni di fornitura con aziende di lavorazione del legno in Italia, Germania e Austria. La rimozione di questo legname è importante per poter mantenere le prestazioni forestali e limitare tempestivamente i danni dell'Ips Typographus senza dover applicare ingenti quantità di prodotti chimici. I mercati possono assorbire il legname, ma i proprietari forestali su tutto il territorio nazionale lamentano che a causa dell'inefficienza della logistica ferroviaria non è possibile caricarlo e trasportarlo all'estero nelle quantità pattuite. Nella preparazione dei carri ferroviari non si rispettano né le scadenze né il numero di carri annunciato o necessario: i carri sono preparati o disdetti sempre con poco anticipo (con preavviso di sei ore).</p><p>Il Consiglio federale è invitato a rispondere alle seguenti domande:</p><p>1. Condivide l'opinione che dopo un evento dannoso una rapida rimozione del legno contribuisce alla conservazione della foresta?</p><p>2. Quali sono le cause dell'inefficienza della logistica ferroviaria?</p><p>3. Cosa intende fare per risolvere questa situazione insoddisfacente?</p><p>4. Quali conseguenze ha la chiusura delle stazioni di carico sull'attuale rimozione di legname e sulla logistica ferroviaria dal profilo della conservazione della foresta (in particolare nel bosco di protezione)?</p><p>5. Cosa bisognerebbe fare affinché il carico e il trasporto di legname sulla rete ferroviaria svizzera possa essere assunto da imprese (internazionali) di logistica ferroviaria capaci, senza che incorrano in difficoltà di ordine tecnico, amministrativo ed economico?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Cause dell'inefficienza della logistica ferroviaria nel commercio del legno"
    }
  ],
  "title": "Cause dell'inefficienza della logistica ferroviaria nel commercio del legno"
}