{
  "id": 20183157,
  "updated": "2019-02-18T19:03:06Z",
  "additionalIndexing": "04;48",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3065,
      "gender": "m",
      "id": 4189,
      "name": "Burkart Thierry",
      "officialDenomination": "Burkart"
    },
    "faction": {
      "abbreviation": "Gruppo RL",
      "id": 1,
      "name": "Gruppo liberale radicale"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2018-03-14T00:00:00Z",
    "legislativePeriod": 50,
    "session": "5012"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2018-09-28T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "code": "tw",
        "date": "2018-05-09T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1520982000000+0100)/",
          "id": 24,
          "name": "Non ancora trattato dalla Camera"
        },
        {
          "date": "/Date(1538085600000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2018-09-28T00:00:00Z",
    "legislativePeriod": 50,
    "session": "5014"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3065,
        "gender": "m",
        "id": 4189,
        "name": "Burkart Thierry",
        "officialDenomination": "Burkart"
      },
      "faction": {
        "abbreviation": "Gruppo RL",
        "id": 1,
        "name": "Gruppo liberale radicale"
      },
      "type": "author"
    }
  ],
  "shortId": "18.3157",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>La Confederazione esige dagli agglomerati una pianificazione globale e intermodale, che preveda anche il coordinamento tra i diversi livelli di rete. In virtù della legge federale concernente l'utilizzazione dell'imposta sugli oli minerali a destinazione vincolata e di altri mezzi a destinazione vincolata per il traffico stradale e aereo (LUMin), sono cofinanziate le misure che hanno un forte impatto e che sono integrate in una strategia globale. I programmi d'agglomerato di terza generazione sono rimasti in consultazione fino a fine aprile 2018 e potrebbero essere soggetti ad altre modifiche prima della definitiva adozione da parte del Consiglio federale. I progetti e le cifre menzionati nelle risposte qui di seguito si riferiscono alla versione messa in consultazione.</p><p>1. Il Consiglio federale attribuisce grande importanza al coordinamento tra i diversi livelli di rete. È consapevole della sfida che presuppone il dover soddisfare le diverse esigenze. Una rete di strade nazionali che funziona bene contribuisce fortemente a rendere fluido il traffico sulla rete secondaria. Al contempo, anche la rete secondaria deve funzionare in modo da poter assorbire il traffico delle strade nazionali. Oltre al potenziamento delle strade esistenti e alla costruzione di nuove, altre misure contribuiscono ad assorbire il traffico proveniente dalle strade nazionali, ad esempio la gestione del traffico, le piattaforme di mobilità che consentono il trasbordo da un mezzo di trasporto a un altro, nonché il potenziamento dei trasporti pubblici e del traffico lento per far fronte al volume di traffico nelle aree urbane densamente popolate. La Confederazione sta già fornendo un importante contributo in questo senso. Il futuro aumento del volume di traffico richiederà che le prossime generazioni dei programmi d'agglomerato attribuiscano un'importanza ancora maggiore al coordinamento tra la rete delle strade nazionali e la rete stradale degli agglomerati, nonché tra i vari vettori di trasporto.</p><p>2. Nell'ambito della terza generazione, ad esempio, le seguenti misure sono direttamente collegate con le strade nazionali e dovrebbero pertanto migliorare il deflusso del traffico: lo svincolo dell'A1 a Witen (strada cantonale), incluso il sottopassaggio della Industriestrasse a Rorschach; la costruzione della terza tappa della Wiggertalstrasse, inclusa la riqualificazione dell'asse di attraversamento in Rothrist; la costruzione della Dreibrunnenallee, nonché misure di accompagnamento e il complemento della gestione del traffico a Wil.</p><p>3./4. Nell'ambito della terza generazione, saranno cofinanziati circa settanta singoli progetti a favore del traffico individuale motorizzato. A questi si aggiungono circa 125 piccoli progetti che saranno cofinanziati in modo forfetario. Inoltre, anche i grandi progetti nell'ambito dei trasporti pubblici comprendono misure per garantire o ampliare la capacità delle strade.</p><p>5. Sì. Il coordinamento tra i programmi d'agglomerato e il Prostra SN è garantito. L'Ufficio federale delle strade (USTRA) partecipa attivamente all'esame dei programmi d'agglomerato. Anche i progetti ben coordinati con il Prossif sono proposti per essere cofinanziati. In futuro, il Consiglio federale continuerà ad attribuire una grande importanza al coordinamento con le misure superiori relative alle strade nazionali. Occorre tenere conto del fatto che i progetti dell'attuale PROSSIF hanno un orizzonte di realizzazione più ampio rispetto ai progetti di terza generazione che saranno sostenuti.</p><p>6. No. La fissazione di una determinata aliquota per singole categorie di misure non è né prevista né auspicabile. È più opportuno che la Confederazione cofinanzi le misure più efficaci secondo i criteri della LUMin, integrate in una strategia globale.</p><p>7. Il Consiglio federale si adopera per continuare a garantire una ripartizione equilibrata dei mezzi finanziari tra i vettori di trasporto e le diverse categorie di misure. La ripartizione dipende sempre anche dalle misure che gli agglomerati propongono per il cofinanziamento. In vista della quarta generazione di programmi d'agglomerato, occorre precisare le direttive della Confederazione all'attenzione degli agglomerati al fine di coordinare i livelli di rete (strada e ferrovia).</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Qualche settimana fa, il Consiglio federale ha messo in consultazione i programmi di agglomerato di terza generazione e la prossima fase del Programma di sviluppo strategico delle strade nazionali (Prostra SN). </p><p>Un coordinamento dei programmi di agglomerato e del Prostra SN è indispensabile. Il 70 per cento del traffico sulle strade nazionali in prossimità degli agglomerati è infatti costituito da traffico in entrata e in uscita, ovvero traffico con destinazione o origine nell'agglomerato stesso. Un aumento della capacità delle strade nazionali richiede pertanto che le città vicine assorbano senza difficoltà il traffico di destinazione. In caso contrario, tale costoso potenziamento potrebbe avere scarsi effetti sul flusso del traffico. Per questo motivo, chiedo al Consiglio federale di rispondere alle seguenti domande:</p><p>1. Come intende il Consiglio federale garantire che le capacità supplementari che saranno create sulla rete delle strade nazionali nell'ambito del Prostra SN possano essere assorbite dalla rete stradale subordinata negli agglomerati e nelle città (rete secondaria)?</p><p>2. Quali progetti dei programmi di agglomerato di terza generazione promuovono il deflusso del traffico delle strade nazionali negli agglomerati? </p><p>3. Quanti progetti di potenziamento di strade esistenti o di costruzione di nuove strade sono concretamente contemplati dai programmi di agglomerato di terza generazione?</p><p>4. Quanti dei progetti stradali proposti nei programmi di agglomerato di terza generazione sono collegati a un ulteriore miglioramento del flusso del traffico o all'aumento della capacità?</p><p>5. I programmi di agglomerato di terza generazione e il Prostra SN saranno coordinati? E ancora, la diminuzione del traffico a seguito del pianificato potenziamento della rete delle strade nazionali negli agglomerati sarà un criterio per il sostegno del progetto da parte della Confederazione?</p><p>6. Dati i problemi di traffico sugli assi principali di traffico negli agglomerati, il Consiglio federale ha l'intenzione di stabilire un'aliquota minima per i progetti di potenziamento stradale (con aumento della capacità per il trasporto individuale motorizzato) nei programmi di agglomerato?</p><p>7. In che modo il Consiglio federale garantisce una ripartizione equilibrata dei mezzi finanziari a favore dei diversi vettori di trasporto considerato il loro contributo alla prestazione di trasporto?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Coordinare i programmi di agglomerato con il programma di sviluppo strategico delle strade nazionali"
    }
  ],
  "title": "Coordinare i programmi di agglomerato con il programma di sviluppo strategico delle strade nazionali"
}