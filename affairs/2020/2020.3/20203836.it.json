{
  "id": 20203836,
  "updated": "2022-06-20T07:33:35Z",
  "additionalIndexing": "52;24;09;2841;15",
  "affairType": {
    "abbreviation": "Mo.",
    "id": 5,
    "name": "Mozione"
  },
  "author": {
    "councillor": {
      "code": 2713,
      "gender": "m",
      "id": 3910,
      "name": "von Siebenthal Erich",
      "officialDenomination": "von Siebenthal"
    },
    "faction": {
      "abbreviation": "Gruppo V",
      "id": 4,
      "name": "Gruppo dell'Unione democratica di Centro"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2020-06-19T00:00:00Z",
    "legislativePeriod": 51,
    "session": "5104"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 5,
              "name": "Amm."
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2022-06-17T00:00:00Z",
            "text": "Tolto dal ruolo poiché la trattazione nella Camera non si è conclusa entro due anni",
            "type": 32
          }
        ]
      },
      "federalCouncilProposal": {
        "code": "-",
        "date": "2020-08-19T00:00:00Z",
        "text": "Il Consiglio federale propone di respingere la mozione."
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1592517600000+0200)/",
          "id": 24,
          "name": "Non ancora trattato dalla Camera"
        },
        {
          "date": "/Date(1655416800000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2022-06-17T00:00:00Z",
    "legislativePeriod": 51,
    "session": "5115"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3155,
        "gender": "m",
        "id": 4263,
        "name": "Gafner Andreas",
        "officialDenomination": "Gafner"
      },
      "type": "cosign"
    },
    {
      "councillor": {
        "code": 3173,
        "gender": "m",
        "id": 4281,
        "name": "Pult Jon",
        "officialDenomination": "Pult"
      },
      "type": "cosign"
    },
    {
      "councillor": {
        "code": 2770,
        "gender": "m",
        "id": 4070,
        "name": "Candinas Martin",
        "officialDenomination": "Candinas"
      },
      "type": "cosign"
    },
    {
      "councillor": {
        "code": 3118,
        "gender": "m",
        "id": 4217,
        "name": "Cattaneo Rocco",
        "officialDenomination": "Cattaneo"
      },
      "type": "cosign"
    },
    {
      "councillor": {
        "code": 2745,
        "gender": "m",
        "id": 4032,
        "name": "Jans Beat",
        "officialDenomination": "Jans"
      },
      "type": "cosign"
    },
    {
      "councillor": {
        "code": 3001,
        "gender": "m",
        "id": 4096,
        "name": "Gmür Alois",
        "officialDenomination": "Gmür Alois"
      },
      "type": "cosign"
    },
    {
      "councillor": {
        "code": 2786,
        "gender": "m",
        "id": 4083,
        "name": "Grossen Jürg",
        "officialDenomination": "Grossen Jürg"
      },
      "type": "cosign"
    },
    {
      "councillor": {
        "code": 3010,
        "gender": "m",
        "id": 4100,
        "name": "Rösti Albert",
        "officialDenomination": "Rösti"
      },
      "type": "cosign"
    },
    {
      "councillor": {
        "code": 2754,
        "gender": "m",
        "id": 4052,
        "name": "Ritter Markus",
        "officialDenomination": "Ritter"
      },
      "type": "cosign"
    },
    {
      "councillor": {
        "code": 3100,
        "gender": "m",
        "id": 4194,
        "name": "Wehrli Laurent",
        "officialDenomination": "Wehrli"
      },
      "type": "cosign"
    },
    {
      "councillor": {
        "code": 2713,
        "gender": "m",
        "id": 3910,
        "name": "von Siebenthal Erich",
        "officialDenomination": "von Siebenthal"
      },
      "faction": {
        "abbreviation": "Gruppo V",
        "id": 4,
        "name": "Gruppo dell'Unione democratica di Centro"
      },
      "type": "author"
    }
  ],
  "shortId": "20.3836",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Dai risultati dell'IFN4 emerge che la superficie forestale non sfruttata a scopo economico è ulteriormente aumentata. Nelle regioni di montagna, in particolare, le scorte di legname sono cresciute e il bosco si è infittito. I boschi di protezione richiedono tuttavia interventi periodici che assicurino la costante rinnovazione del bosco, facendo così in modo che questo possa assolvere durevolmente le specifiche funzioni di protezione. Se la cura del bosco viene trascurata, questo è più vulnerabile a minacce come tempeste o bostrico. Dopo aver subito danni, il bosco necessita inoltre di più tempo per recuperare appieno la propria capacità di protezione. L'unica alternativa alla cura dei boschi di protezione è la realizzazione di costose opere protettive.</p><p>Dopo il 2017, quando si sono conclusi i rilevamenti dell'IFN4, le condizioni meteorologiche estreme che hanno caratterizzato il 2018 e il 2019 hanno arrecato alle foreste danni di entità considerevolmente maggiore rispetto agli anni precedenti. A seguito dell'infestazione da bostrico che ha interessato l'abete rosso nel 2019 (la seconda più elevata mai registrata in Svizzera), i mercati europei sono stati invasi da legname infestato. Le ripercussioni economiche dell'emergenza legata al coronavirus hanno poi ulteriormente aggravato la già precaria situazione del mercato del legname. Se, a causa della diminuzione delle entrate, non saranno adottate tempestivamente le necessarie misure di protezione dei boschi, v'è da attendersi che l'areale di diffusione del bostrico si amplierà ulteriormente. Se dovesse verificarsi una moria estesa e incontrollata degli abeti rossi senza che il loro legname sia stato utilizzato, il bosco si tramuterà a medio termine in una fonte di CO2.</p><p>Tenuto conto delle difficoltà del mercato del legname, è lecito presumere che le prestazioni del bosco finanziate attraverso la vendita di legname comporteranno costi maggiori. Il problema riguarderà in particolare la protezione del bosco e la cura del bosco di protezione. Per garantire tali prestazioni a lungo termine e contenere i costi degli eventi avversi la Confederazione deve stanziare fondi supplementari. Il Consiglio federale è pertanto invitato ad assegnare all'accordo programmatico \"Bosco\" 2020-2024, d'intesa con i Cantoni, le risorse supplementari necessarie affinché gli obiettivi di prestazione previsti possano essere raggiunti e le prestazioni del bosco concordate possano essere fornite a lungo termine.</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Il Consiglio federale riconosce l'importanza della gestione regolare del bosco, soprattutto anche nel contesto venutosi a creare con il cambiamento climatico. I proprietari di bosco e i Cantoni assumono in tal ambito un ruolo importante e, al momento, devono affrontare in molti luoghi un compito impegnativo. L'adattamento del bosco al cambiamento climatico ha lo scopo di garantire le funzioni del bosco anche in futuro. Si tratta quindi di un compito a lungo termine. Il Parlamento e il Consiglio federale si sono occupati della questione già nel 2017, quando integrarono la legge federale sulle foreste (LFo; RS 921.0) con misure volte a combattere il cambiamento climatico (art. 28a LFo). I contributi della Confederazione stanziati per la cura della foresta di protezione (art. 37 cpv. 1 lett. a LFo) e dei giovani popolamenti (art. 38a cpv. 1 lett. f LFo) sono stati aumentati di 20 milioni di franchi l'anno. La Confederazione ha inoltre facoltà di accordare ai Cantoni indennità globali per provvedimenti per la prevenzione e la riparazione dei danni al di fuori del bosco di protezione dovuti a eventi naturali o a organismi nocivi (art. 37a LFo).</p><p>I nuovi accordi programmatici nel settore forestale 2020-2024 sono stati stipulati da Confederazione e Cantoni soltanto a fine 2019. I fondi sono stati stanziati sulla base dei valori empirici al momento disponibili e di una stima dei Cantoni. Secondo il Consiglio federale, tenuto conto del fabbisogno attuale dei Cantoni, l'adattamento degli accordi programmatici ancora nel corso del primo anno del nuovo periodo non si giustifica. Durante il periodo programmatico, i Cantoni hanno tuttavia diverse possibilità di adattare i fondi a eventuali modifiche del fabbisogno: i programmi sinora vigenti \"Bosco di protezione\", \"Biodiversità nel bosco\" ed \"Economia forestale\" sono stati riuniti in un unico accordo programmatico \"Bosco\". Questa misura consente ai Cantoni di ridistribuire i fondi previsti dal budget per ogni singolo programma parziale e di destinarli a scopi alternativi, previo consenso dell'Ufficio federale dell'ambiente (UFAM). In via eccezionale l'UFAM ha la possibilità sulla base della rendicontazione annuale di trasferire fondi da un Cantone all'altro. Si tratta di una procedura rivelatasi affidabile, la quale garantisce che il settore pubblico utilizzi secondo il fabbisogno i mezzi a disposizione.</p><p>Alcune settimane fa, il Parlamento ha trasmesso al Consiglio federale la mozione Engler (Hêche) (19.4177) incaricandolo di sottoporgli, in collaborazione con i Cantoni ai sensi di un compito congiunto, una strategia integrale di adattamento del bosco al cambiamento climatico. La strategia deve definire gli strumenti necessari e i mezzi finanziari per garantire che il bosco possa adempiere le sue diverse funzioni ed essere gestito all'insegna della sostenibilità. Il Consiglio federale è favorevole a questo approccio integrale e respinge per il momento l'adattamento anticipato degli strumenti come pure l'eventuale conseguente aumento dei fondi.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Il Consiglio federale è incaricato di:</p><p>1. Rilevare nuovamente presso i Cantoni, nell'ambito del corrente periodo programmatico NPC, l'entità delle risorse necessarie per l'accordo programmatico \"Bosco\" 2020-2024, e più in particolare per la cura del bosco di protezione e la protezione del bosco.</p><p>2. Dotare l'accordo programmatico \"Bosco\" 2020-2024 dei fondi supplementari necessari affinché gli obiettivi di prestazione previsti possano essere raggiunti e le prestazioni del bosco concordate possano essere fornite a lungo termine.</p><p>3. Predisporre i crediti aggiuntivi eventualmente necessari per l'anno in corso.</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Accordo programmatico \"Bosco\". Garantire ora le prestazioni del bosco"
    }
  ],
  "title": "Accordo programmatico \"Bosco\". Garantire ora le prestazioni del bosco"
}