{
  "id": 20203231,
  "updated": "2020-05-19T07:23:21Z",
  "additionalIndexing": "36;32;28;04",
  "affairType": {
    "abbreviation": "Mo.",
    "id": 5,
    "name": "Mozione"
  },
  "author": {
    "councillor": {
      "code": 2777,
      "gender": "f",
      "id": 4069,
      "name": "Feri Yvonne",
      "officialDenomination": "Feri Yvonne"
    },
    "faction": {
      "abbreviation": "Gruppo S",
      "id": 2,
      "name": "Gruppo socialista"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2020-05-04T00:00:00Z",
    "legislativePeriod": 51,
    "session": "5103"
  },
  "descriptors": [

  ],
  "drafts": [
    {
      "consultation": {
        "resolutions": [

        ]
      },
      "federalCouncilProposal": {
        "code": "-",
        "date": "2020-08-12T00:00:00Z",
        "text": "Il Consiglio federale propone di respingere la mozione."
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFI",
          "id": 4,
          "name": "Dipartimento dell'interno",
          "leading": true
        }
      ],
      "states": [
        {
          "date": "/Date(1588543200000+0200)/",
          "id": 24,
          "name": "Non ancora trattato dalla Camera"
        }
      ],
      "texts": [

      ]
    }
  ],
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2777,
        "gender": "f",
        "id": 4069,
        "name": "Feri Yvonne",
        "officialDenomination": "Feri Yvonne"
      },
      "faction": {
        "abbreviation": "Gruppo S",
        "id": 2,
        "name": "Gruppo socialista"
      },
      "type": "author"
    }
  ],
  "shortId": "20.3231",
  "state": {
    "id": 24,
    "name": "Non ancora trattato dalla Camera",
    "doneKey": "0",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Un programma nazionale volto a migliorare il rilevamento precoce delle minacce per il benessere dei minori è necessario per i motivi seguenti:</p><p>1. Poiché il tema del rilevamento precoce delle minacce per il benessere dei minori non è ancora integrato in modo sistematico nella formazione dei professionisti interessati (p. es. assistenza, cure), che troppo spesso, proprio a causa della mancanza delle conoscenze necessarie, non riconoscono i minori a rischio. Questo è grave anche perché questi professionisti sono sovente le prime persone al di fuori della cerchia familiare ad entrare in contatto con i minori a rischio. In questa posizione, con una formazione adeguata potrebbero riconoscere precocemente i minori a rischio, evitando così molte sofferenze.</p><p>2. Si rilevano lacune nella valutazione degli strumenti disponibili per il rilevamento precoce e la prevenzione delle minacce per il benessere dei minori. Ad esempio, molti Cantoni hanno elaborato e utilizzano linee guida proprie, ma finora il loro contenuto e gli effetti della loro attuazione non sono mai stati valutati scientificamente. Una valutazione scientifica fornirebbe a tutti i Cantoni informazioni importanti per migliorare i loro strumenti e processi.</p><p>3. La piattaforma nazionale richiesta permetterebbe di promuovere il dialogo tra Confederazione, Cantoni e istituzioni di utilità pubblica del settore e di scambiare esempi di buone pratiche.</p><p>4. Già oggi molti servizi di informazione forniscono ai professionisti interessati consulenze a bassa soglia sul tema delle minacce per il benessere dei minori. Con la maggiore notorietà acquisita tra questi professionisti grazie al programma nazionale, queste offerte potrebbero contribuire a intensificare la prevenzione a favore dei minori a rischio.</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Il Consiglio federale ha analizzato dettagliatamente il tema del rilevamento precoce delle minacce per il benessere dei minori nel rapporto del 17 gennaio 2018 (\"Früherkennung innerfamiliärer Gewalt bei Kindern durch Gesundheitsfachpersonen\"/\"Détection précoce des violences intrafamiliales envers les enfants par les professionnels de la santé\", non disponibile in italiano) in adempimento del postulato 12.3206 Feri Yvonne, nel quale giunge alla conclusione che è comprovata una certa necessità d'intervento, ma che per l'attuazione di misure di prevenzione e rilevamento precoce delle minacce per il benessere dei minori sono responsabili in primo luogo i Cantoni e i Comuni, nonché i fornitori di corsi di formazione. È inoltre importante che misure di questo tipo siano adeguate ai singoli gruppi professionali e al contesto in cui sono applicate concretamente. Hanno infatti un senso soprattutto se s'inseriscono in una strategia generale che tiene conto delle condizioni quadro regionali e/o cantonali e che disciplina la collaborazione interistituzionale e interdisciplinare degli attori coinvolti.</p><p>Inoltre, la presa a carico medica dei casi di violenza domestica, in particolare anche dei minori che ne sono vittima, è stata recentemente oggetto di un'analisi approfondita nel quadro del rapporto del Consiglio federale del 20 marzo 2020 in adempimento del postulato 14.4026 \"Presa in carico medica dei casi di violenza domestica. Politiche e prassi cantonali e opportunità di un mandato esplicito nella LAV\". Nelle sue conclusioni, il Consiglio federale ha incoraggiato i Cantoni a predisporre un piano generale valido per tutto il loro territorio e si è dichiarato disposto a intraprendere passi per rafforzare l'integrazione del tema della violenza domestica nella formazione degli specialisti del settore sanitario.</p><p>Il Consiglio federale resta tuttavia contrario al finanziamento e all'attuazione di un programma nazionale per la promozione del rilevamento precoce della violenza intrafamiliare e di altre minacce per il benessere dei minori.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Il Consiglio federale è incaricato di elaborare un programma nazionale per migliorare il rilevamento precoce delle minacce per il benessere dei minori che abbia quali obiettivi principali il miglioramento della formazione dei professionisti che lavorano con i minori e la valutazione scientifica degli strumenti disponibili e dei processi. Le conoscenze acquisite dagli attori operanti nel settore a livello nazionale, cantonale e regionale dovranno essere rese pubbliche su una piattaforma nazionale appositamente attivata. Inoltre, una campagna informativa farà conoscere ai professionisti interessati l'offerta di sostegno già in essere e sensibilizzerà l'opinione pubblica sul tema.</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Rilevamento precoce delle minacce per il benessere dei minori. Avvio di un programma nazionale"
    }
  ],
  "title": "Rilevamento precoce delle minacce per il benessere dei minori. Avvio di un programma nazionale"
}