{
  "id": 20203294,
  "updated": "2022-02-24T14:49:11Z",
  "additionalIndexing": "52;66;15",
  "affairType": {
    "abbreviation": "Mo.",
    "id": 5,
    "name": "Mozione"
  },
  "author": {
    "councillor": {
      "code": 3139,
      "gender": "m",
      "id": 4247,
      "name": "Baumann Kilian",
      "officialDenomination": "Baumann"
    },
    "faction": {
      "abbreviation": "Gruppo G",
      "id": 6,
      "name": "Gruppo dei Verdi"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2020-05-05T00:00:00Z",
    "legislativePeriod": 51,
    "session": "5103"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 5,
              "name": "Amm."
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2022-02-23T00:00:00Z",
            "text": "Ritirato",
            "type": 17
          }
        ]
      },
      "federalCouncilProposal": {
        "code": "-",
        "date": "2020-08-19T00:00:00Z",
        "text": "Il Consiglio federale propone di respingere la mozione."
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1588629600000+0200)/",
          "id": 24,
          "name": "Non ancora trattato dalla Camera"
        },
        {
          "date": "/Date(1645570800000+0100)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2022-02-23T00:00:00Z",
    "legislativePeriod": 51,
    "session": "5113"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2713,
        "gender": "m",
        "id": 3910,
        "name": "von Siebenthal Erich",
        "officialDenomination": "von Siebenthal"
      },
      "type": "cosign"
    },
    {
      "councillor": {
        "code": 3139,
        "gender": "m",
        "id": 4247,
        "name": "Baumann Kilian",
        "officialDenomination": "Baumann"
      },
      "faction": {
        "abbreviation": "Gruppo G",
        "id": 6,
        "name": "Gruppo dei Verdi"
      },
      "type": "author"
    }
  ],
  "shortId": "20.3294",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>La funzione di protezione del bosco per la popolazione e il clima è oggi più importante che mai. Al contempo, l'utilizzo a livello regionale del bosco è minacciato dallo sviluppo macroeconomico. Per questa ragione occorrono misure volte a promuovere l'economia forestale sostenibile a livello regionale.</p><p>La Politica forestale 2020 mostra l'importanza di un'economia forestale sostenibile. Tuttavia, da decenni, soprattutto nelle regioni di montagna, si utilizza meno legno di quanto ne ricresce e non si sfrutta pertanto il potenziale di questa risorsa rinnovabile. Uno degli obiettivi della Politica forestale 2020 era appunto lo sfruttamento del potenziale della risorsa rinnovabile legno. Per aumentare la domanda di legno, la Confederazione sarà chiamata a sensibilizzare la popolazione e gli utenti finali istituzionali sui vantaggi del legno quale vettore energetico.</p><p>Dal rapporto intermedio sull'attuazione della Politica forestale 2020 si evince tuttavia che per l'obiettivo di sfruttamento del potenziale di utilizzo sostenibile del legno rimane ancora molta strada da fare. Anche nel Consuntivo 2018 si ribadisce che non è stato possibile raggiungere questo obiettivo. Dato che l'utilizzo del legno è inferiore all'ambizioso valore obiettivo atteso per l'anno in rassegna, stando all'UFAM questa pianificazione troppo ottimistica sarà adeguata all'attuale contesto di mercato.</p><p>La promozione delle reti di teleriscaldamento a legna e della selvicoltura sostenibile nelle zone di difficile accesso consente per contro di raggiungere gli obiettivi nell'ambito dell'utilizzo del legno anche in un contesto di mercato sfavorevole e di prevenire un mancato utilizzo di una pregiata risorsa rinnovabile.</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Sfruttare il potenziale del legno utilizzabile in modo sostenibile è un obiettivo chiave della Politica forestale 2020 e della politica della risorsa legno e fornisce un contributo importante alla politica climatica ed energetica. La politica della risorsa legno mira a promuovere i materiali e altri prodotti a base di legno, ma anche l'uso del legno a fini energetici. L'impiego del legno come vettore di energia e di calore è in costante aumento, mentre l'uso del legno come materiale è rimasto relativamente costante negli ultimi cinque anni.</p><p>1) Nel quadro degli accordi programmatici nel settore forestale, la Confederazione, in collaborazione con i Cantoni, promuove una selvicoltura sostenibile mediante la gestione forestale, in particolare nei boschi di montagna (cfr. artt. 37, 37a, 38 e 38a della legge sulle foreste; LFo; RS 921.0). In questo contesto, la Confederazione sostiene in primo luogo le prestazioni forestali corrispondenti, come ad esempio la cura del bosco di protezione contro i pericoli naturali o del bosco giovane volta all'adattamento del bosco ai cambiamenti climatici. Tuttavia, nel corso di queste misure di solito viene prodotto anche legno. Dall'integrazione, nel 2017, della LFo, la Confederazione promuove l'adeguamento e il ripristino degli allacciamenti forestali fuori dal bosco di protezione. In questo modo la Confederazione crea le condizioni quadro per mantenere o consentire una cura e una gestione efficienti e sostenibili dei boschi anche in zone scoscese e poco accessibili. I relativi fondi per il periodo programmatico 2020-2024 sono stati concordati da poco con i Cantoni e sono attualmente in fase di attuazione. Tuttavia, secondo la legge forestale vigente, la Confederazione non partecipa all'allestimento diretto del legno proveniente dal bosco, ma piuttosto alla promozione della vendita e al sostegno di progetti innovativi nel quadro della politica della risorsa legno (cfr. art. 34a LFo).</p><p>2) La promozione delle reti di teleriscaldamento a legna è attualmente garantita dai Cantoni. Nel quadro del Programma Edifici di Confederazione e Cantoni possono promuovere sia la costruzione che il potenziamento di reti di teleriscaldamento e impianti di produzione di calore (cfr. art. 34 della legge federale sulla riduzione delle emissioni di CO2; legge sul CO2; RS 641.71). Inoltre, nell'ambito dell'obbligo di compensazione per gli importatori di combustibili fossili, le reti di teleriscaldamento a biomassa che soddisfano determinati requisiti possono essere notificate all'Ufficio federale dell'ambiente (UFAM) come progetto di compensazione (cfr. artt. 7 e 27 segg. legge sul CO2). Le ulteriori riduzioni delle emissioni ottenute sono certificate e possono essere vendute a chi è soggetto all'obbligo di compensazione; ciò comporta un sostegno indiretto alle reti di teleriscaldamento a legna. L'Amministrazione federale sta peraltro lavorando all'attuazione della mozione von Siebenthal (19.3277) \"Sfruttare meglio il potenziale energetico del legno\", che prevede anche l'analisi degli ostacoli all'uso dell'energia da legno e le relative proposte di soluzioni.</p><p>Un uso delle risorse efficiente ed economicamente auspicabile sarebbe, in particolare, quello a cascata, che prevede l'impiego materiale prima di quello a fini energetici. Il Consiglio federale è tuttavia consapevole del fatto che per completare l'uso a cascata in Svizzera mancano singoli settori della trasformazione. In linea con questa necessità di intervenire nell'approvvigionamento, nella lavorazione e nell'utilizzo del legno svizzero, le misure adottate dalla Confederazione, d'intesa con i Cantoni e altri attori, mirano a promuovere un utilizzo integrale e di qualità della risorsa legno.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>La promozione della selvicoltura sostenibile nei boschi ripidi e di difficile accesso e l'utilizzo regionale del legno nelle reti di teleriscaldamento aumenta lo sfruttamento del potenziale di utilizzo del legno e mantiene la funzione di protezione del bosco per la popolazione e il clima. Il Consiglio federale è pertanto incaricato di promuovere l'utilizzo del legno a livello regionale, alimentando il credito A231.0327 dell'Ufficio federale dell'ambiente al fine di promuovere</p><p>1. una selvicoltura sostenibile, in particolare nei boschi ripidi e di difficile accesso;</p><p>2. le reti di teleriscaldamento regionali a legna gestite da organizzazioni istituzionali o da privati.</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Economia forestale sostenibile. Promozione della funzione di protezione del bosco per la popolazione e il clima attraverso un utilizzo regionale del legno come vettore energetico"
    }
  ],
  "title": "Economia forestale sostenibile. Promozione della funzione di protezione del bosco per la popolazione e il clima attraverso un utilizzo regionale del legno come vettore energetico"
}