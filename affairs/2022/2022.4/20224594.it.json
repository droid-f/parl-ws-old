{
  "id": 20224594,
  "updated": "2022-12-22T10:38:27Z",
  "additionalIndexing": "04;2841;15",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 2575,
      "gender": "m",
      "id": 825,
      "name": "Germann Hannes",
      "officialDenomination": "Germann"
    },
    "faction": {
      "abbreviation": "Gruppo V",
      "id": 4,
      "name": "Gruppo dell'Unione democratica di Centro"
    },
    "type": "author"
  },
  "deposit": {
    "council": {
      "abbreviation": "CS",
      "id": 2,
      "name": "Consiglio degli Stati",
      "type": "S"
    },
    "date": "2022-12-16T00:00:00Z",
    "legislativePeriod": 51,
    "session": "5117"
  },
  "descriptors": [

  ],
  "drafts": [
    {
      "consultation": {
        "resolutions": [

        ]
      },
      "federalCouncilProposal": {
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFF",
          "id": 7,
          "name": "Dipartimento delle Finanze",
          "leading": true
        }
      ],
      "states": [
        {
          "date": "/Date(1671145200000+0100)/",
          "id": 24,
          "name": "Non ancora trattato dalla Camera"
        }
      ],
      "texts": [

      ]
    }
  ],
  "language": "it",
  "priorityCouncils": [
    {
      "abbreviation": "CS",
      "id": 2,
      "name": "Consiglio degli Stati",
      "type": "S",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2575,
        "gender": "m",
        "id": 825,
        "name": "Germann Hannes",
        "officialDenomination": "Germann"
      },
      "faction": {
        "abbreviation": "Gruppo V",
        "id": 4,
        "name": "Gruppo dell'Unione democratica di Centro"
      },
      "type": "author"
    }
  ],
  "shortId": "22.4594",
  "state": {
    "id": 24,
    "name": "Non ancora trattato dalla Camera",
    "doneKey": "0",
    "newKey": 1
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Attualmente la FINMA sta cercando di limitare la concorrenza e la libertà tariffaria nel settore delle assicurazioni malattia complementari, introducendo illecitamente un modello tariffario basato sulle prestazioni supplementari. A fine 2020 ha infatti sollecitato gli assicuratori a osservare, al momento di negoziare i prezzi con gli ospedali, determinate prescrizioni volte a realizzare questo modello tariffario nel settore delle assicurazioni malattia complementari. E secondo il parere del Consiglio federale in risposta all'interpellanza 20.4714 non si sarebbe trattato di semplici raccomandazioni, ma di obblighi. La FINMA ha in seguito sostenuto l'Associazione Svizzera d'Assicuratori (ASA) nell'elaborare un quadro di settore (*1) con cui gli assicuratori si impegnano di comune accordo a disdire o ad adeguare entro un termine prestabilito i propri contratti conformemente alle summenzionate prescrizioni della FINMA.</p><p>La FINMA e gli assicuratori malattie complementari insinuano regolarmente che nell'ambito delle assicurazioni malattia complementari avverrebbero doppie fatturazioni. Questo con l'obiettivo di sollevare nell'opinione pubblica l'impressione che nell'ambito dell'assicurazione complementare vengano rifatturate prestazioni già indennizzate nell'assicurazione di base. Nella sostanza intendono però riferirsi a situazioni in cui una prestazione è fatturata diversamente nell'assicurazione obbligatoria delle cure medico-sanitarie (AOMS) e nell'assicurazione complementare. La tariffazione nel settore delle assicurazioni malattia complementari si fonda peraltro sulla libertà tariffaria tra fornitore di prestazioni e assicurazione. La fatturazione avviene secondo prezzi diversi, ma non due volte. Questa prassi è convalidata anche dal Tribunale federale. Esprimendosi in modo improprio e disorientante, la FINMA e gli assicuratori malattia complementari cercano di giustificare l'attuazione di un nuovo modello tariffario basato sulle prestazioni supplementari che non è solo illecito, ma anche molto dannoso per gli ospedali e i pazienti.</p><p>La FINMA non dispone tuttavia di una base legale che le permetta di intervenire nella determinazione tariffaria del settore delle assicurazioni malattia complementari. Questo dato non cambierebbe nemmeno se nel settore la fatturazione fosse poco trasparente, che però non è il caso. La piena libertà tariffaria vigente nel settore delle assicurazioni malattia complementari per le cure stazionarie non è convalidata soltanto dal Tribunale federale. L'assenza di una base legale che consenta alla FINMA, all'UFSP e alla Sorveglianza dei prezzi un qualsiasi intervento nella determinazione delle tariffe del settore è infatti confermata esplicitamente anche in un rapporto della SFI e della Sorveglianza dei prezzi, rispettivamente del 2020 e del 2021. Anche l'ottimizzazione della collaborazione tra FINMA, UFSP, DFF e Sorveglianza dei prezzi auspicata nel rapporto della SFI del 2 settembre 2021 può avvenire soltanto sulla base delle competenze stabilite a livello di legge per ciascuna di queste autorità.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>La richiesta dell'Autorità federale di vigilanza sui mercati finanziari (FINMA) alle assicurazioni malattia complementari volta a sopprimere la concorrenza nel settore delle assicurazioni malattia complementari infrange la legislazione sui cartelli e danneggia ospedali e pazienti. Un tale travalicamento di competenze solleva i seguenti interrogativi:</p><p>1. Nel suo parere del 24 febbraio 2021 in risposta all'interpellanza 20.4714, che in modo sconsiderato e senza fondamento parla di \"fatturazione disastrosa\", il Consiglio federale osservava che entro fine luglio 2021 le assicurazioni malattia complementari avrebbero dovuto provare alla FINMA di rispettare i principi da lei fissati nel comunicato stampa del 17 dicembre 2020 e di aver posto in atto controlli efficaci per evitare fatturazioni eccessive o illecite. Chiedo dunque se il Consiglio federale condivide il parere secondo cui nel settore delle assicurazioni malattia complementari si emetterebbero fatture illecite ed eccessive, infrangendo il quadro giuridico imposto dal legislatore e dal Tribunale federale. E se sì, fino a che punto?</p><p>2. Su quali basi legali si fondano le prescrizioni che la FINMA emana e impone agli assicuratori nell'ambito della fatturazione nel settore delle assicurazioni malattia complementari?</p><p>3. È palese che la FINMA non disponga di una base legale su cui fondare i propri tentativi di regolamentare il settore delle assicurazioni malattia complementari, costringendo gli assicuratori a un'azione collettiva contraria alla legislazione sui cartelli nei confronti dei fornitori di prestazioni. L'illiceità delle misure della FINMA e degli assicuratori malattia provoca danni sostanziali a ospedali e pazienti. Quando pensa di intervenire, il Consiglio federale, ad esempio sollecitando il DEFR a incaricare la segreteria della COMCO di aprire un'inchiesta conformemente all'articolo 27 capoverso 1 LCart?</p><p>4. Non è la prima volta che la FINMA travalica le proprie competenze provocando danni sostanziali. Come effettuare i controlli del caso ed evitare che in futuro si ripetano episodi analoghi?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Intervento della FINMA presso le assicurazioni malattia complementari discutibile sotto il pro-filo della legislazione sui cartelli - a svantaggio di ospedali e pazienti"
    }
  ],
  "title": "Intervento della FINMA presso le assicurazioni malattia complementari discutibile sotto il pro-filo della legislazione sui cartelli - a svantaggio di ospedali e pazienti"
}