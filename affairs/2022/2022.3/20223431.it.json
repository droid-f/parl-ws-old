{
  "id": 20223431,
  "updated": "2023-05-03T08:47:14Z",
  "additionalIndexing": "24",
  "affairType": {
    "abbreviation": "Mo.",
    "id": 5,
    "name": "Mozione"
  },
  "author": {
    "councillor": {
      "code": 2752,
      "gender": "m",
      "id": 4046,
      "name": "Quadri Lorenzo",
      "officialDenomination": "Quadri"
    },
    "faction": {
      "abbreviation": "Gruppo V",
      "id": 4,
      "name": "Gruppo dell'Unione democratica di Centro"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2022-05-10T00:00:00Z",
    "legislativePeriod": 51,
    "session": "5114"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2023-05-02T00:00:00Z",
            "text": "Reiezione",
            "type": 22
          }
        ]
      },
      "federalCouncilProposal": {
        "code": "-",
        "date": "2022-08-17T00:00:00Z",
        "text": "Il Consiglio federale propone di respingere la mozione."
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFF",
          "id": 7,
          "name": "Dipartimento delle Finanze",
          "leading": true
        }
      ],
      "states": [
        {
          "date": "/Date(1652133600000+0200)/",
          "id": 24,
          "name": "Non ancora trattato dalla Camera"
        },
        {
          "date": "/Date(1682978400000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2023-05-02T00:00:00Z",
    "legislativePeriod": 51,
    "session": "5120"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2752,
        "gender": "m",
        "id": 4046,
        "name": "Quadri Lorenzo",
        "officialDenomination": "Quadri"
      },
      "faction": {
        "abbreviation": "Gruppo V",
        "id": 4,
        "name": "Gruppo dell'Unione democratica di Centro"
      },
      "type": "author"
    }
  ],
  "shortId": "22.3431",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>L'iniziativa popolare \"Salviamo il nostro oro!\" venne respinta dalle urne nel novembre del 2014. Da allora, quasi 8 anni fa, l'ubicazione dell'oro della BNS non è più stata oggetto di dibattito politico in Svizzera.</p><p>Dal 2008 la BNS detiene 1040 tonnellate d'oro; si tratta di una delle riserve auree più consistenti in assoluto. A fine degli anni 90, le tonnellate d'oro erano addirittura 2590.</p><p>Il Consiglio federale è sempre stato reticente (vedi le risposte ai vari atti parlamentari presentati sul tema nel corso degli anni) ad indicare l'ubicazione dell'oro della BNS custodito all'estero. Contestualmente alla citata votazione del 2014 si è appreso che un po' più della metà delle riserve auree si trova in Svizzera. La parte restante è depositata all'estero, prevalentemente in Gran Bretagna ed in Canada.</p><p>Nel passato recente, vari Stati europei hanno proceduto a rimpatri delle proprie riserve auree. </p><p>E' manifesto che, in situazioni di profonda incertezza, l'oro sovrano occupa un ruolo chiave per Stati e mercati. A maggior ragione nella situazione attuale, con tutte le incognite legate a pandemia e guerra.  Proprio in ragione del conflitto attualmente in corso in Europa, la cui evoluzione rimane purtroppo imprevedibile, non è prudente lasciare le riserve auree della Svizzera in ostaggio di paesi stranieri che potrebbero anche decidere di bloccarle. Nel 2019, ad esempio, la Gran Bretagna oppose un rifiuto alla richiesta del Venezuela di riconsegnargli l'oro depositato nei suoi forzieri. </p><p>In conclusione, è difficile immaginare un posto più sicuro della Svizzera per custodire le riserve auree della BNS.</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Il deposito delle riserve auree è di esclusiva responsabilità della BNS. Le riserve auree fanno parte delle riserve monetarie e perseguono finalità di politica monetaria. In quanto banca centrale indipendente, la BNS conduce una politica monetaria nell'interesse generale del Paese (art. 99 della Costituzione federale). Secondo l'articolo 5 della legge sulla Banca nazionale (LBN), la gestione delle riserve monetarie rientra nei compiti fondamentali della BNS.</p><p>Dal rapporto di gestione 2021 della BNS si evince che delle 1040 tonnellate d'oro, il 70 per cento circa è detenuto in Svizzera, il 20 per cento è custodito presso la Bank of England e il 10 per cento presso la Bank of Canada. La maggior parte delle riserve auree è quindi depositata in Svizzera. Il deposito decentralizzato consente una migliore ripartizione dei rischi (diversificazione geografica) e un rapido accesso al mercato in caso di necessità (per l'acquisto o la vendita) in luoghi diversi. In linea di massima, per la custodia all'estero vengono presi in considerazione soltanto Paesi con un'elevata stabilità politica ed economica.</p><p>Le disposizioni giuridiche vigenti permettono alla BNS di considerare diversi aspetti per il deposito dell'oro, in particolare quelli relativi alla sicurezza. La definizione delle condizioni concrete di deposito sulla base di tali disposizioni è di esclusiva competenza della BNS. Al riguardo il Consiglio federale non ha la facoltà di impartire istruzioni né di partecipare alle decisioni.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Il Consiglio federale è incaricato di provvedere affinché la totalità delle riserve auree della BNS attualmente depositate all'estero venga riportata in Svizzera.</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Rimpatriare l'oro della Banca nazionale"
    }
  ],
  "title": "Rimpatriare l'oro della Banca nazionale"
}