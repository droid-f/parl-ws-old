{
  "id": 20223030,
  "updated": "2022-03-01T08:28:29Z",
  "additionalIndexing": "52;2846;36;24",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3191,
      "gender": "m",
      "id": 4299,
      "name": "Wettstein Felix",
      "officialDenomination": "Wettstein"
    },
    "faction": {
      "abbreviation": "Gruppo G",
      "id": 6,
      "name": "Gruppo dei Verdi"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2022-02-28T00:00:00Z",
    "legislativePeriod": 51,
    "session": "5113"
  },
  "descriptors": [

  ],
  "drafts": [
    {
      "consultation": {
        "resolutions": [

        ]
      },
      "federalCouncilProposal": {
        "code": "b",
        "date": "2022-05-04T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1646002800000+0100)/",
          "id": 24,
          "name": "Non ancora trattato dalla Camera"
        }
      ],
      "texts": [

      ]
    }
  ],
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3191,
        "gender": "m",
        "id": 4299,
        "name": "Wettstein Felix",
        "officialDenomination": "Wettstein"
      },
      "faction": {
        "abbreviation": "Gruppo G",
        "id": 6,
        "name": "Gruppo dei Verdi"
      },
      "type": "author"
    }
  ],
  "shortId": "22.3030",
  "state": {
    "id": 24,
    "name": "Non ancora trattato dalla Camera",
    "doneKey": "0",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1. Il Consiglio federale conosce il procedimento con terreno liquido. Considerata la varietà di competenze e i diversi compiti connessi, in qualità di autorità di vigilanza e specializzate, con o senza compiti da costruttore, le singole unità amministrative dispongono di conoscenze teoriche e pratiche molto eterogenee. Sappiamo che finora tale procedimento è stato utilizzato per la costruzione di condotte. Gli uffici federali competenti non sono attualmente a conoscenza di esperienze o applicazioni nel settore della costruzione di vie di comunicazione.</p><p>2. Non esistono ancora dati sufficienti per condurre una valutazione delle emissioni di CO2. Mancano, in particolare, dati concernenti la composizione del terreno liquido, che consentano confronti con i tradizionali metodi di costruzione nel genio civile, né è nota la presenza di basi di dati riguardo alla costanza del volume o all'ammortizzazione delle vibrazioni. Per quanto concerne invece la durata di vita e i confronti in termini di costi si dovrebbero analizzare le esperienze fatte finora.</p><p>3. La promozione della ricerca della Confederazione non prevede al momento alcun incentivo mirato per il terreno liquido. La Confederazione resta tuttavia aperta a qualsiasi opportunità e idea di applicazione nonché a rispettive domande in merito e dispone delle necessarie possibilità per promuoverle. Per aspetti di sviluppo delle tecnologie è possibile fare richiesta di contributo mediante la Promozione delle tecnologie ambientali dell'Ufficio federale dell'ambiente UFAM (art. 49 cpv. 3 legge sulla protezione dell'ambiente; RS 814.01). Il programma prioritario 2020-2024 della ricerca nel settore stradale comprende, tra le altre cose, l'ambito \"Nachhaltigkeit der Bauteile und der Baumaterialien\" (sostenibilità degli elementi e dei materiali da costruzione), che copre la tematica toccata nell'interpellanza. La ricerca nel settore stradale, tuttavia, non è uno strumento volto alla promozione dell'innovazione di prodotti o procedimenti già noti.Nel programma di ricerca 2021-2024 dell'infrastruttura ferroviaria, una delle priorità è assegnata all'impatto ambientale dell'infrastruttura ferroviaria, coprendo questioni relative al miglioramento del bilancio ecologico delle opere, all'impiego di nuovi materiali e procedimenti nonché all'economia circolare.</p><p>4. Per ragioni di diritto della concorrenza la Confederazione non prescrive o esprime preferenze esplicite su singoli procedimenti costruttivi (eventualmente protetti dal diritto dei brevetti). La legge federale sugli acquisti pubblici (RS 172.056.1), sottoposta a revisione totale ed entrata in vigore il 1° gennaio 2021, offre sufficienti possibilità di considerare, nelle gare d'appalto, i vantaggi dei procedimenti costruttivi in termini di costi e di impatto ambientale.</p><p>5. Prodotti interessanti sotto il profilo ecologico ed economico in linea di principio trovano applicazione grazie ai loro vantaggi concorrenziali rispetto ad altri procedimenti o prodotti. Considerati i numerosi ambiti implicati in un progetto di costruzione e i possibili procedimenti tecnici che possono essere utlizzati, il Consiglio federale non ritiene opportuno elaborare raccomandazioni per le autorità in merito al procedimento con terreno liquido.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Il \"terreno liquido\" è il risultato di un processo tecnico che consente di fluidificare temporaneamente tutti i tipi correnti di suolo, mantenendo tuttavia le principali caratteristiche meccaniche del suolo di origine. A conclusione di un intervento edile, i materiali di scavo possono essere riutilizzati sul cantiere come terreno liquido. Grazie a specifici processi essi si consolidano e si comprimono da soli e senza formare blocchi di cemento. Tipiche applicazioni sono nella costruzione di canalizzazioni, condotte, tracce per il teleriscaldamento o la corrente forte nonché per il riempimento di cavità. </p><p>Sotto il profilo ecologico ed economico la tecnologia del terreno liquido presenta notevoli vantaggi: le emissioni di CO2 sono ridotte almeno della metà rispetto ai tradizionali metodi di costruzione, inoltre richiede meno corse di autocarri, zero costi per il deposito e l'estrazione della ghiaia, tempi di costruzione inferiori, maggiore durata dell'opera. Si può quindi parlare di economia circolare applicata. </p><p>La tecnologia del terreno liquido è oggetto di ricerca da diversi anni in Germania, dove è certificata e applicata con successo. Pioniere nel settore è l'istituto di ricerca privato di Lipsia \"Forschungsinstitut für Flüssigboden GmbH\" (<a  href=\"http://www.fi-fb.de\">www.fi-fb.de</a>), un esempio di applicazione pubblica la nuova piazza d'Europa a Tubinga. (<a  href=\"https://www.baumagazin-online.de/d/fifb-baustelle-europaplatz-tuebingen-setzt-auf-klimaschutz/\">https://www.baumagazin-online.de/d/fifb-baustelle-europaplatz-tuebingen-setzt-auf-klimaschutz/</a>).</p><p>Invito il Consiglio federale a rispondere alle seguenti domande:</p><p>1. Conosce il procedimento con terreno liquido? </p><p>2. Dispone di dati che consentano di comparare, per i potenziali settori di applicazione, questo metodo con quelli di costruzione tradizionali nel genio civile? Ad esempio emissioni di CO2, costanza del volume, ammortizzazione delle vibrazioni, durata di vita degli elementi integrati nel suolo? Dispone di confronti in termini di costi? </p><p>3. Nell'ambito della promozione della ricerca pubblica, è previsto o già deciso di incentivare innovazioni nel settore del terreno liquido? </p><p>4. La Confederazione, in quanto costruttore di opere di genio civile (strade, binari) o gallerie, nelle gare d'appalto tiene già conto dei vantaggi relativi di un'offerta che prevede il procedimento con terreno liquido? Se no, il Consiglio federale può prevedere di inserire tale criterio in futuro per le gare d'appalto? </p><p>5. Le opere di genio civile sono generalmente di competenza di Cantoni e Comuni. Il Consiglio federale potrebbe elaborare raccomandazioni per le autorità in merito al procedimento con terreno liquido?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Promozione dell'impiego del terreno liquido"
    }
  ],
  "title": "Promozione dell'impiego del terreno liquido"
}