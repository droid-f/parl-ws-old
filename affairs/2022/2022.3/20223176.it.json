{
  "id": 20223176,
  "updated": "2022-03-22T13:33:40Z",
  "additionalIndexing": "2841;28",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3190,
      "gender": "f",
      "id": 4298,
      "name": "Weichelt Manuela",
      "officialDenomination": "Weichelt"
    },
    "faction": {
      "abbreviation": "Gruppo G",
      "id": 6,
      "name": "Gruppo dei Verdi"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2022-03-16T00:00:00Z",
    "legislativePeriod": 51,
    "session": "5113"
  },
  "descriptors": [

  ],
  "drafts": [
    {
      "consultation": {
        "resolutions": [

        ]
      },
      "federalCouncilProposal": {
        "code": "n",
        "date": "2022-05-18T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFI",
          "id": 4,
          "name": "Dipartimento dell'interno",
          "leading": true
        }
      ],
      "states": [
        {
          "date": "/Date(1647385200000+0100)/",
          "id": 24,
          "name": "Non ancora trattato dalla Camera"
        }
      ],
      "texts": [

      ]
    }
  ],
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2732,
        "gender": "f",
        "id": 3999,
        "name": "Prelicz-Huber Katharina",
        "officialDenomination": "Prelicz-Huber"
      },
      "type": "cosign"
    },
    {
      "councillor": {
        "code": 3172,
        "gender": "f",
        "id": 4280,
        "name": "Porchet Léonore",
        "officialDenomination": "Porchet"
      },
      "type": "cosign"
    },
    {
      "councillor": {
        "code": 3190,
        "gender": "f",
        "id": 4298,
        "name": "Weichelt Manuela",
        "officialDenomination": "Weichelt"
      },
      "faction": {
        "abbreviation": "Gruppo G",
        "id": 6,
        "name": "Gruppo dei Verdi"
      },
      "type": "author"
    }
  ],
  "shortId": "22.3176",
  "state": {
    "id": 24,
    "name": "Non ancora trattato dalla Camera",
    "doneKey": "0",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Il 1° ottobre 2021 sono entrate in vigore le modifiche al sistema di rimunerazione del materiale sanitario. Da allora non si distingue più tra utilizzo del materiale sanitario da parte degli assicurati stessi (da soli o con l'aiuto di una persona non professionista) e utilizzo del materiale sanitario da parte del personale infermieristico. Il finanziamento uniforme di questo materiale da parte dell'assicurazione obbligatoria delle cure medico-sanitarie (AOMS) è certamente un fatto molto positivo.</p><p>Tuttavia, l'attuazione concreta pone problemi in relazione ai futuri mezzi e apparecchi della categoria C, ossia al materiale sanitario utilizzato esclusivamente dal personale specializzato. I prodotti che il 1° ottobre 2022 non figureranno su questo elenco non saranno più rimborsati, il che significa che i pazienti dovranno pagarli di tasca propria. Dato che l'ammissione di un prodotto in questo elenco presuppone un iter in parte laborioso, è probabile che a partire dal 1° ottobre 2022 si avranno delle lacune, e questo va evitato.</p><p>L'ammissione nell'EMAp di mezzi e apparecchi della categoria C presuppone la consueta procedura, ossia la presentazione di una domanda alla Commissione federale delle analisi, dei mezzi e degli apparecchi. A volte le informazioni da fornire sul prodotto sono molto dettagliate. In teoria chiunque può presentare una domanda per l'ammissione di un dispositivo medico. Tuttavia, soltanto le aziende produttrici dispongono di tutte le informazioni necessarie allo scopo. E in effetti, sono loro a chiedere l'omologazione presentando studi pertinenti e a disporre delle necessarie informazioni sui criteri di efficacia, appropriatezza ed economicità. In passato, questo ha funzionato bene per i mezzi e apparecchi da inserire nell'EMAp, come anche per i medicamenti.</p><p>In generale, le organizzazioni dei pazienti e le associazioni dei fornitori di prestazioni non dispongono invece delle competenze e dei documenti necessari e neppure delle risorse per presentare queste domande. C'è inoltre il rischio che, se le domande vengono presentate da questi gruppi, le aziende produttrici non siano più disposte a farlo. Le associazioni possono invece fornire informazioni su quale materiale viene utilizzato da un'organizzazione di assistenza e cura a domicilio o in una casa di cura.</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1. e 7. L'Ufficio federale della sanità pubblica (UFSP) ha adottato diverse misure per garantire la rimunerazione dei mezzi e degli apparecchi impiegati esclusivamente dal personale infermieristico dopo il termine del periodo transitorio, ossia dal 1° ottobre 2022. In più sedute, d'intesa con l'UFSP, un gruppo di coordinamento, costituito da rappresentanti delle associazioni dei fornitori di prestazioni (Spitex, case di cura), dell'associazione di categoria della tecnologia medicale svizzera (Swiss Medtech), dell'Associazione svizzera per la cura delle ferite (SAfW), specializzata nel settore del materiale sanitario, e di palliative.ch, ha accertato il fabbisogno di domande per materiale sanitario e coordinato la loro presentazione. Inoltre l'UFSP ha tenuto corsi di formazione per la presentazione delle domande e informato regolarmente i portatori di interessi coinvolti sullo stato dei lavori nel quadro di cosiddette \"tavole rotonde\". Solo i fornitori di prestazioni sanno quali materiali sanitari presenti sul mercato impiegare per quali indicazioni. Se fossero soltanto i rappresentanti dell'industria a presentare domande, vi sarebbe il rischio di una unilateralità degli interessi rappresentati. Entro il 31 gennaio 2022 (termine ultimo per presentare le domande per un'attuazione entro il 1° ottobre 2022) sono state presentate all'UFSP circa 35 domande da parte di fabbricanti, associazioni di fornitori di prestazioni e rappresentanti delle associazioni specialistiche.</p><p>2. e 6. I membri del gruppo di coordinamento si sono detti fiduciosi che le domande presentate coprano la maggior parte dei prodotti. Il disbrigo sta procedendo secondo programma. L'UFSP ne verifica la conformità ai criteri di efficacia, appropriatezza ed economicità (criteri EAE) prescritti dall'articolo 32 capoverso 1 della legge federale sull'assicurazione malattie (LAMal; RS 832.10). Le modifiche delle posizioni dell'elenco dei mezzi e degli apparecchi (EMAp) avvengono secondo la procedura stabilita dalla legge, mediante una decisione del Dipartimento federale dell'interno (DFI) previa audizione della Commissione federale delle analisi, dei mezzi e degli apparecchi (CFAMA). Per un'attuazione tempestiva delle modifiche dell'EMAp per la rimunerazione del materiale sanitario sono previste sedute supplementari della CFAMA.</p><p>3./4. La rimunerazione delle prestazioni da parte dei finanziatori residui (Cantoni, assicurazione obbligatoria delle cure medico-sanitarie [AOMS], assicurati) si è svolta secondo modalità diverse. Il Consiglio federale non dispone di conoscenze dettagliate su eventuali lacune di finanziamento.</p><p>5. Per i mezzi e gli apparecchi impiegati esclusivamente dal personale infermieristico vige un periodo transitorio di 12 mesi, che termina il 30 settembre 2022, durante il quale la rimunerazione avviene secondo il diritto anteriore, ossia tramite l'assunzione dei costi da parte di tre soggetti: AOMS, assicurati e Cantoni. Per la rimunerazione dopo questo periodo transitorio è imperativo l'inserimento nell'EMAp tramite la procedura di domanda. Non sono previste altre disposizioni transitorie.</p><p>8. L'efficacia, l'appropriatezza e l'economicità delle prestazioni sono riesaminate periodicamente (art. 32 cpv. 2 LAMal). Per quanto riguarda il materiale sanitario, è previsto un monitoraggio specifico nel 2024.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Invito il Consiglio federale a rispondere alle seguenti domande sulle modifiche nella rimunerazione del materiale sanitario:</p><p>1. Sono presentate domande di rimunerazione per materiale sanitario della categoria C? Se sì, quante finora e da chi?</p><p>2. Concorda sul fatto che dal 1° ottobre 2022 ci saranno lacune di finanziamento, dato che potrebbe non essere possibile presentare o evadere tutte le domande?</p><p>3. Non ritiene anch'esso che queste lacune potrebbero rappresentare un onere insostenibile per i pazienti, tanto più che si tratterà di prodotti finanziati fino al giorno prima?</p><p>4. Non ritiene anch'esso che bisognerebbe evitare eventuali disagi dovuti al passaggio al nuovo sistema di rimunerazione?</p><p>5. È disposto ad adottare provvedimenti per il regime transitorio?</p><p>6. Cosa intende fare per colmare queste e le eventuali lacune future?</p><p>7. Le associazioni dei fornitori di prestazioni e le organizzazioni dei pazienti dispongono del know-how necessario per presentare tutti i dati necessari affinché i prodotti siano ammessi nell'elenco?</p><p>8. Quando e secondo quale modalità dovranno essere valutate le conseguenze di questo cambiamento per i pazienti?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Nuovo sistema di rimunerazione del materiale sanitario. Evitare l'insorgere di lacune di finanziamento durante il periodo transitorio"
    }
  ],
  "title": "Nuovo sistema di rimunerazione del materiale sanitario. Evitare l'insorgere di lacune di finanziamento durante il periodo transitorio"
}