{
  "id": 20220304,
  "updated": "2022-04-06T10:39:49Z",
  "affairType": {
    "abbreviation": "Iv. ct.",
    "id": 3,
    "name": "Iniziativa cantonale"
  },
  "author": {
    "canton": {
      "abbreviation": "TG",
      "id": 20,
      "name": "Turgovia"
    },
    "type": "author"
  },
  "deposit": {
    "date": "2022-03-16T00:00:00Z",
    "legislativePeriod": 51,
    "session": "5113"
  },
  "descriptors": [

  ],
  "drafts": [
    {
      "consultation": {
        "resolutions": [

        ]
      },
      "federalCouncilProposal": {
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "Parl",
          "id": 1,
          "name": "Parlamento",
          "leading": true
        }
      ],
      "states": [
        {
          "date": "/Date(1647385200000+0100)/",
          "id": 24,
          "name": "Non ancora trattato dalla Camera"
        }
      ],
      "texts": [

      ]
    }
  ],
  "language": "it",
  "priorityCouncils": [
    {
      "abbreviation": "CS",
      "id": 2,
      "name": "Consiglio degli Stati",
      "type": "S",
      "priority": 1
    }
  ],
  "relatedAffairs": [

  ],
  "roles": [
    {
      "canton": {
        "abbreviation": "TG",
        "id": 20,
        "name": "Turgovia"
      },
      "type": "author"
    }
  ],
  "shortId": "22.304",
  "state": {
    "id": 24,
    "name": "Non ancora trattato dalla Camera",
    "doneKey": "0",
    "newKey": 1
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Il 23 settembre 2012 fu una giornata memorabile: il Popolo turgoviese aveva accettato a chiara maggioranza il progetto relativo alla strada Lago di Costanza - Thurtal, denominata \"Bodensee -Thurtalstrasse (BTS)\" (decreto concernente la rete BTS/OLS). La BTS prevede un nuovo tracciato della N23 (in precedenza H14 e H474) che aggira località e città e, tramite il piano direttore, si inserisce in modo ottimale nello sviluppo territoriale. In complemento alla BTS, la strada cantonale dell'Oberland (OLS), consente di sgravare dal traffico di transito altre aree del Cantone.</p><p>Attualmente la N23 collega (quale strada nazionale di terza classe) le strade nazionali N7 a Ovest e N1/N13 a Est. La sua funzione è però anche quella di collegare il Turgovia Centrale e l'Alto Turgovia al traffico sovraregionale e in particolare all'area metropolitana di Zurigo, anche se lo standard dell'infrastruttura e il tracciato, corrispondono a quelli di una strada cantonale degli anni Sessanta/Settanta del secolo scorso. Essa è quindi del tutto insufficiente a soddisfare le esigenze in termini di traffico e di immissioni, tanto più in considerazione della densità molto elevata del traffico giornaliero medio (TGM) lungo la Thurtal e segnatamente della frequenza degli attraversamenti negli abitati (ad es. ad Amriswil Köpplishaus si contano 22 209 veicoli al giorno; mentre a Weinfelden Kreisel West 18 936) e nettamente superiori rispetto ad altre strade nazionali (addirittura di prima e di seconda classe). </p><p>L'ampliamento della N23 (BTS) è di fondamentale importanza per il Cantone di Turgovia. Il crescente volume di traffico verrebbe così finalmente canalizzato sulla BTS sgravando le località e le città dal traffico eccessivo; un provvedimento assolutamente necessario se si considera che il Cantone di Turgovia è fra quelli che denotano la crescita demografica più elevata in Svizzera.</p><p>Dopo la chiara decisione del Popolo, il Cantone di Turgovia ha ulteriormente sviluppato il progetto BTS conformemente alla legislazione in materia di strade nazionali mediante ingenti investimenti propri. La progettazione è stata consegnata nel 2019 all'USTRA in forma di progetto generale d'immediata attuazione nell'ambito del trasferimento della proprietà della strada alla Confederazione.</p><p>Scopo del progetto è potenziare la N23 rendendola un'efficiente strada nazionale di seconda classe, transitabile a una velocità indicativa tra 80 e 100 km/h e senza traffico lento. Il traffico lento sarà considerato in una progettazione parallela conforme alle pianificazioni locali del traffico nonché delle disposizioni della nuova legge sulle vie ciclabili. Complessivamente la pianificazione della BTS può essere considerata alla stregua di un processo integrale di sviluppo del traffico e territoriale.</p><p> In considerazione del suo stato di elaborazione avanzato, il progetto della BTS era stato integrato dal Consiglio nazionale già nel marzo 2019 nel decreto federale sulla fase di potenziamento 2023. Tuttavia, durante i dibattimenti delle Camere federali sulla N23 esso è stato nuovamente stralciato poiché ritenuto prematuro visto che dapprima occorrerebbe migliorare ulteriormente il coordinamento nella Svizzera orientale. </p><p>Durante lo scorso quadriennio hanno potuto essere sufficientemente chiarite le questioni ancora in sospeso riguardanti la pianificazione, la progettazione e il finanziamento. Inoltre è stato possibile ottenere una visione d'insieme dell'intera pianificazione delle strade nazionali nella Svizzera orientale e coordinare diversi progetti. Nel frattempo è giunto in fase di ultimazione perfino il centro di manutenzione (Werkhof) per l'intera tratta. Un riesame di singoli tratti della N23 (BTS) non si frappone a un'integrazione nella fase di potenziamento 2023, al contrario: la necessaria flessibilità pianificatoria rappresenta il fondamento di ogni progettazione.</p><p>Date queste premesse il Cantone di Turgovia può non solo ipotizzare bensì attendersi che, quattro anni dopo, la BTS sia inclusa nella prossima fase di potenziamento 2023 o perlomeno nel Programma di sviluppo strategico delle strade nazionali (PROSTRA) aggiornato, nell'ambito dell'Orizzonte realizzativo 2030. Il 26 gennaio 2022 il Cantone di Turgovia ha tuttavia ricevuto una brutta notizia da Berna: secondo il rapporto esplicativo (consultazione) sulla prossima fase di potenziamento 2023, il Consiglio federale non intende per ora realizzare la BTS ma \"effettuare una nuova valutazione delle possibili soluzioni, includendo nelle valutazioni anche alternative di principio\". In altre parole il progetto andrebbe rimandato alle calende greche, mentre 13 miliardi di franchi dei contribuenti - anche argoviesi - vengono investiti in progetti di strade altrove.</p><p>Una mancata considerazione della BTS sarebbe un affronto nei confronti del Cantone di Turgovia. Le richieste della chiara maggioranza del Popolo turgoviese non possono essere semplicemente ignorate. Gli argomenti contro la BTS menzionati nel rapporto esplicativo sono incomprensibili, vista l'evidente necessità di intervenire sull'asse della Thurtal. Se il progetto viene rinviato, il Cantone di Turgovia accumulerà ulteriori ritardi poiché un'infrastruttura del traffico consona alle necessità e buone accessibilità sono essenziali all'attrattiva e allo sviluppo del Cantone. Viceversa, la fornitura di importanti beni commerciali e industriali e di prodotti agricoli nell'area metropolitana di Zurigo sarebbe sempre più difficile.</p><p>L'inclusione del progetto di ampliamento BTS nel decreto federale concernente la fase di potenziamento 2023 delle strade nazionali riveste grande importanza per lo sviluppo del Cantone di Turgovia, in particolare per l'area orientale. Sarebbe in tal modo possibile portare avanti uno sviluppo globale a livello territoriale, economico, agricolo, abitativo e della mobilità, avviato da ben oltre dieci anni e che ora non può semplicemente venire bloccato e ritardato per anni o decenni. È inammissibile che la Svizzera economica finisca a Winterthur e che le parti orientali del Paese siano relegate nell'oblio!</p><p>Il Cantone di Turgovia è abituato a risolvere da sé i suoi problemi. In questo caso esso deve tuttavia poter contare sull'aiuto e sulla solidarietà della Confederazione. Per tutti questi motivi non può essere ignorato nel prossimo PROSTRA!</p>"
    },
    {
      "type": {
        "id": 5,
        "name": "Testo depositato"
      },
      "value": "<p>La strada Lago di Costanza - Thurtal deve essere inclusa quale progetto di ampliamento della strada nazionale N23 nel decreto federale concernente la fase di potenziamento 2023 delle strade nazionali, nel quadro del Programma di sviluppo strategico delle strade nazionali (PROSTRA) aggiornato.</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "La N23 quale parte del decreto federale concernente la fase di potenziamento 2023 per le strade nazionali - la BTS rientra nel PROSTRA aggiornato"
    }
  ],
  "title": "La N23 quale parte del decreto federale concernente la fase di potenziamento 2023 per le strade nazionali - la BTS rientra nel PROSTRA aggiornato"
}