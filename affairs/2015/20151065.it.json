{
  "id": 20151065,
  "updated": "2019-02-18T19:03:06Z",
  "additionalIndexing": "04;32",
  "affairType": {
    "abbreviation": "I",
    "id": 18,
    "name": "Interrogazione"
  },
  "author": {
    "councillor": {
      "code": 2654,
      "gender": "m",
      "id": 1318,
      "name": "Schelbert Louis",
      "officialDenomination": "Schelbert"
    },
    "faction": {
      "abbreviation": "G",
      "id": 6,
      "name": "Gruppo dei Verdi"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2015-09-21T00:00:00Z",
    "legislativePeriod": 49,
    "session": "4920"
  },
  "descriptors": [

  ],
  "drafts": [
    {
      "consultation": {
        "resolutions": [

        ]
      },
      "federalCouncilProposal": {
        "date": "2015-11-11T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DEFR",
          "id": 8,
          "name": "Dipartimento dell'economia, della formazione e della ricerca",
          "leading": true
        }
      ],
      "states": [
        {
          "date": "/Date(1442786400000+0200)/",
          "id": 9,
          "name": "Depositato"
        },
        {
          "date": "/Date(1447196400000+0100)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2015-11-11T00:00:00Z",
    "legislativePeriod": 49,
    "session": "5001"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2654,
        "gender": "m",
        "id": 1318,
        "name": "Schelbert Louis",
        "officialDenomination": "Schelbert"
      },
      "faction": {
        "abbreviation": "G",
        "id": 6,
        "name": "Gruppo dei Verdi"
      },
      "type": "author"
    }
  ],
  "shortId": "15.1065",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>L'Istituto universitario federale per la formazione professionale (IUFFP) è un ente di diritto pubblico della Confederazione con personalità giuridica propria. A livello organizzativo e operativo, l'IUFFP è un organismo indipendente. Conformemente all'articolo 25 dell'ordinanza IUFFP, il Consiglio federale prescrive gli obiettivi strategici che l'istituto universitario deve perseguire. L'attuazione di questi obiettivi e la vigilanza sull'operato della direzione spettano invece al consiglio dell'IUFFP (art. 11 cpv. 6 e 7 dell'ordinanza IUFFP).</p><p>Nell'ambito dei suoi obiettivi strategici per il periodo 2013-2016, il Consiglio federale conferisce all'IUFFP - nella sua qualità di centro di competenza della Confederazione in materia di formazione professionale - il mandato prioritario di assolvere il proprio ruolo di interlocutore competente e affidabile nei confronti dei partner interessati, di collaborare strettamente con il mondo del lavoro, di garantire il perfetto posizionamento della formazione professionale nella prassi e di acquistare una rilevanza ancora maggiore all'interno del panorama della formazione professionale.</p><p>Sulla base degli obiettivi strategici del Consiglio federale, il 27 febbraio 2015 il consiglio dell'IUFFP ha ridefinito la strategia dell'istituto universitario. La nuova direttrice dell'IUFFP, entrata in carica il 1° febbraio 2015, sta provvedendo a metterla in atto. Gli ambienti della formazione e dell'economia nutrono elevate aspettative nei confronti dell'Istituto universitario, che a loro avviso dev'essere professionalizzato e reso più innovativo. Questo processo comporta anche riorganizzazioni interne e fluttuazioni di personale.</p><p>Alle singole domande il Consiglio federale risponde come segue:</p><p>1. La gestione e riorganizzazione del settore \"Services\", oltremodo complesso e d'importanza fondamentale per l'esercizio ineccepibile dell'IUFFP, è stata affidata ad interim e a tempo determinato a un consulente esterno, di stretta intesa con la direttrice. Dopo l'avvio del processo di riorganizzazione il posto è stato messo a concorso nell'autunno 2015.</p><p>2. La nomina a professore è disciplinata dal regolamento del consiglio dell'IUFFP concernente il personale dell'Istituto universitario federale per la formazione professionale (regolamento del personale IUFFP; RS 412.106.141), approvato dal Consiglio federale. La direttrice dell'IUFFP è stata nominata professoressa con decisione del consiglio dell'IUFFP del 10 dicembre 2014, dopo che quest'ultimo aveva concluso che le premesse di cui all'articolo 9 del regolamento erano adempiute.</p><p>3. Il presidente del consiglio dell'IUFFP ha maturato ampie esperienze specialistiche e dirigenziali nel campo della formazione, tra l'altro in qualità di consigliere di Stato e direttore del dipartimento dell'istruzione, della cultura e dello sport del cantone di Neuchâtel dal 2009 al 2013. Conosce la formazione dei docenti di scuole professionali anche per esperienza diretta, avendo insegnato a livello di scuole commerciali e SUP nonché presso le Università di Neuchâtel e di Friburgo. Dal 2001 al 2009, inoltre, Philippe Gnaegi ha diretto il Lycée Jean Piaget/Ecole de commerce di Neuchâtel. Ha presieduto le scuole universitarie professionali HE ARC e HES SO e si è fortemente applicato nel settore della formazione professionale. In qualità di presidente della Conferenza dei direttori delle scuole di commercio svizzere e delle commissioni d'esame svizzera e della Svizzera occidentale per il settore delle assicurazioni sociali e vicepresidente di Aratis (Association romande et tessinoise des institutions d'action sociale), Philippe Gnaegi ha intessuto e curato una fitta rete di contatti personali con le associazioni professionali.</p><p>4. Secondo l'articolo 11 capoverso 5 dell'ordinanza IUFFP \"all'atto della nomina dei membri il Consiglio federale fissa la retribuzione di base nonché le indennità giornaliere e le indennità per spese\". Le spese sostenute dal presidente del consiglio sono a doppia firma, il che ne garantisce il controllo.</p><p>5. Considerato il tipo di processo in questione, la fluttuazione del personale con funzioni quadro non ha raggiunto livelli anomali. Nella direzione dell'istituto, composta da sei membri, è intervenuto un solo cambiamento: un membro è andato in pensione anticipatamente, un anno prima di raggiungere l'età di pensionamento ordinaria. Un altro settore è attualmente gestito da un sostituto a seguito di un congedo maternità.</p><p>6. Il Consiglio federale esercita la sua funzione di vigilanza e controllo nominando i membri e il presidente del consiglio dell'IUFFP, confermando la nomina del direttore, scegliendo l'ufficio di revisione, approvando il rapporto di gestione e il rendiconto annuale e verificando ogni anno se gli obiettivi strategici sono stati raggiunti. Ogni semestre si tengono colloqui al vertice. L'attuazione del mandato di prestazioni 2013-2016, inoltre, è stata verificata dal Controllo federale delle finanze (CDF). Quest'ultimo ha constatato che la ripartizione tra i compiti strategici del consiglio dell'IUFFP e i compiti operativi della direttrice è troppo vaga. Nel suo rapporto del 19 novembre 2014 il CDF raccomanda pertanto di definire meglio i singoli ruoli all'interno degli organi e di istituire un'apposita voce di costo per le spese sostenute dal Consiglio dello IUFFP. Queste raccomandazioni saranno attuate a partire da quest'anno, sotto il controllo della Segreteria generale del Dipartimento federale dell'economia, della formazione e della ricerca. La vigilanza sull'IUFFP risulta pertanto garantita.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Circolano critiche a proposito del modo d'agire della direzione dell'Istituto universitario federale per la formazione professionale (IUFFP). Effettivamente, sembra che la direzione abbia superato da più punti di vista i limiti delle sue competenze. Ci sono motivi per ritenere che sia necessario un maggiore controllo su questa istituzione decentralizzata.</p><p>A questo proposito chiedo al Consiglio federale di rispondere alle seguenti domande sull'IUFFP:</p><p>1. Da alcune settimane un collaboratore esterno ha assunto la funzione di membro della direzione dell'IUFFP. Nel suo campo di attività prende decisioni in materia di personale e ha competenze nell'ambito del budget. Il suo rapporto di lavoro non è regolato da un contratto secondo la LPers ma da un contratto di mandato. Il posto non è stato messo a concorso. Tutto ciò rispetta i principi di governo d'impresa del Consiglio federale?</p><p>2. Secondo il regolamento del personale dell'istituto, il consiglio dell'IUFFP può conferire il titolo di professore ai docenti. Ciononostante, il consiglio ha nominato professoressa la direttrice dell'IUFFP. Su quale base è stato conferito questo titolo?</p><p>3. In base a quali qualifiche è stato eletto il presidente del consiglio dell'IUFFP?</p><p>4. Il rapporto sulla retribuzione dei quadri 2014 induce a pensare che il presidente del consiglio dell'IUFFP metta in conto spese molto alte. In che modo il Consiglio federale accerta la correttezza di queste spese?</p><p>5. Si parla molto anche della fluttuazione del personale con funzione di quadro. Come giudica il Consiglio federale i numerosi cambiamenti di personale successivi all'entrata in servizio della nuova direttrice? Questa fluttuazione rientra nella norma?</p><p>6. Quali conclusioni trae il Consiglio federale dalle domande e dalle relative risposte (n. 1-5)? Come giudica la situazione nel complesso?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Che cosa sta succedendo all'Istituto universitario federale per la formazione professionale?"
    }
  ],
  "title": "Che cosa sta succedendo all'Istituto universitario federale per la formazione professionale?"
}