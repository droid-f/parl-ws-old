{
  "id": 20144018,
  "updated": "2019-02-18T19:03:06Z",
  "additionalIndexing": "04;1221",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 2724,
      "gender": "m",
      "id": 3921,
      "name": "Graber Konrad",
      "officialDenomination": "Graber Konrad"
    },
    "faction": {
      "abbreviation": "Gruppo CE",
      "id": 3,
      "name": "Gruppo PPD-PEV"
    },
    "type": "author"
  },
  "deposit": {
    "council": {
      "abbreviation": "CS",
      "id": 2,
      "name": "Consiglio degli Stati",
      "type": "S"
    },
    "date": "2014-11-24T00:00:00Z",
    "legislativePeriod": 49,
    "session": "4916"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CS",
              "id": 2,
              "name": "Consiglio degli Stati",
              "type": "S"
            },
            "date": "2015-03-11T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "date": "2015-02-25T00:00:00Z",
        "text": "Risposta del Tribunale federale"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "Trfed",
          "id": 1482,
          "name": "Tribunale federale",
          "leading": true
        }
      ],
      "states": [
        {
          "date": "/Date(1416783600000+0100)/",
          "id": 24,
          "name": "Non ancora trattato dalla Camera"
        },
        {
          "date": "/Date(1426028400000+0100)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2015-03-11T00:00:00Z",
    "legislativePeriod": 49,
    "session": "4917"
  },
  "language": "it",
  "priorityCouncils": [
    {
      "abbreviation": "CS",
      "id": 2,
      "name": "Consiglio degli Stati",
      "type": "S",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2424,
        "gender": "m",
        "id": 361,
        "name": "Theiler Georges",
        "officialDenomination": "Theiler"
      },
      "type": "cosign"
    },
    {
      "councillor": {
        "code": 2724,
        "gender": "m",
        "id": 3921,
        "name": "Graber Konrad",
        "officialDenomination": "Graber Konrad"
      },
      "faction": {
        "abbreviation": "Gruppo CE",
        "id": 3,
        "name": "Gruppo PPD-PEV"
      },
      "type": "author"
    }
  ],
  "shortId": "14.4018",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Osservazioni preliminari</p><p>La legge sul Tribunale federale del 2005 (LTF) ha soppresso il Tribunale federale delle assicurazioni (TFA) quale autorità giudiziaria autonoma, attribuito le competenze del TFA al Tribunale federale ed integrato i giudici e i collaboratori del TFA in quest'ultimo, creando due nuove corti di diritto sociale. L'articolo 4 capoverso 1 LTF, che riprende il vecchio articolo 19 capoverso 1 OG, prevede che la sede del Tribunale federale è Losanna, mentre il nuovo articolo 4 capoverso 2 LTF precisa che una o più corti hanno sede a Lucerna.</p><p>Nel suo rapporto del 30 ottobre 2013 concernente la valutazione della LTF (FF 2013 7801), il Consiglio federale ha dichiarato voler apportare alcune modifiche alla legge tenendo in considerazione i desideri eventualmente espressi da parte del Tribunale federale. In occasione delle riunioni plenarie del 17 marzo e del 13 ottobre 2014, il Tribunale federale ha formulato diverse proposte all'attenzione dell'Ufficio federale di giustizia, quest'ultimo incaricato della preparazione del progetto di revisione. In tale ambito il Tribunale federale ha segnatamente proposto non di sopprimere, ma semplicemente di spostare, la regolamentazione di cui all'articolo 4 capoverso 2 LTF all'interno delle disposizioni transitorie. Nella misura in cui tale proposta dovesse essere accettata, dapprima dal Consiglio federale e, in seguito, dalle Camere federali, detta modifica renderebbe legalmente possibile intraprendere degli studi e delle iniziative per ottenere, a termine, la riunificazione fisica dell'intero Tribunale federale presso la sua sede.</p><p>1. La distanza esistente fra Losanna e Lucerna impedisce una vera integrazione dei giudici delle corti di diritto sociale in seno al Tribunale federale, i quali continuano a rimanere confinati fra loro, e ostacola la realizzazione dei vantaggi che una riunificazione avrebbe dovuto portare sul piano degli scambi fra i giudici, dell'unità della giurisprudenza e dello sviluppo coordinato del diritto. Inoltre, la dispersione del Tribunale federale in due siti distanti fra loro complica la sua direzione e la sua gestione. I membri degli organi direttivi e, in particolare, il presidente, i membri della Commissione amministrativa, il segretario generale, il capo del personale ed i capi servizio perdono molto tempo a causa dei numerosi spostamenti fra le sedi. Quanto dichiarato dal governo lucernese in merito alla costruzione di un nuovo stabile per il Tribunale cantonale supremo, attualmente ripartito in due sedi, può essere applicato anche al Tribunale federale: \"Soll das Kantonsgericht aus der Fusion der beiden obersten Gerichte gestärkt hervorgehen, seine Leistungen effizient erbringen und seine politische Bedeutung von der Bevölkerung wahrgenommen werden, ist ein neues gemeinsames Gebäude anzustreben\" (messaggio del 16 aprile 2013, cifra 1.2).</p><p>2. Tali mezzi sono già oggi utilizzati in modo appropriato, ma non possono sostituire i contatti personali fra i giudici o quelli fra i superiori gerarchici e le persone a loro subordinate. Inoltre, tali mezzi non permettono ai responsabili di adempiere ai loro obblighi di controllo e vigilanza. Gli scambi tramite videoconferenza o posta elettronica non permettono di realizzare una vera e propria integrazione.</p><p>3. Al Tribunale federale incombe la responsabilità di proporre un'organizzazione che gli permetta di adempiere nel migliore dei modi i suoi compiti costituzionali. La decisione finale spetta però al Parlamento, il quale è libero di decidere altrimenti per ragioni politiche.</p><p>4. La Corte plenaria del Tribunale federale ha deciso di richiedere una modifica della legge al legislatore federale. Il Tribunale federale non usa discutere preliminarmente tali richieste con le autorità cantonali o comunali. Nella misura in cui il Consiglio federale dovesse prendere in considerazione tale proposta, le collettività interessate potranno esprimersi al riguardo nell'ambito della procedura di consultazione. Giova peraltro rilevare che il Tribunale federale ha recentemente accettato la richiesta della Conferenza dei governi della Svizzera centrale di procedere ad uno scambio di opinioni sulla questione della sede di Lucerna.</p><p>5. Il Tribunale penale federale ed il Tribunale amministrativo federale sono dei tribunali autonomi, contrariamente alle corti di diritto sociale che costituiscono delle sezioni del Tribunale federale. La riunificazione geografica delle corti del Tribunale federale non concerne in alcun modo questi tribunali i quali, sia detto per inciso, sono entrambi riuniti presso un'unica sede.</p><p>6. Lo stabile appartiene alle FFS. Per quanto concerne le trasformazioni specificamente realizzate a favore del conduttore, all'epoca il TFA, nel 2002 l'Ufficio federale delle costruzioni e della logistica (OFCL) ha versato 13 milioni di franchi. Per quanto riguarda la sicurezza della zona d'entrata, nel 2010 e 2011 l'OFCL ha investito in tutto 1,16 milioni di franchi.</p><p>7. Il palazzo di giustizia di Mon Repos, proprietà della Confederazione, non è attualmente sufficientemente grande per ospitare l'intero Tribunale federale.</p><p>8. Il Tribunale federale ha immediatamente informato della sua decisione tramite comunicato stampa. In seguito, ha risposto alle domande che gli sono state rivolte dalle autorità e dalla stampa.</p><p>9. La richiesta di modifica della legge è nelle mani dell'Ufficio federale di giustizia. Il Tribunale federale attende di conoscere il seguito che sarà dato alla sua domanda. Nella misura in cui la legge dovesse essere modificata nel senso richiesto, occorrerà procedere all'analisi delle possibili soluzioni e dei tempi di realizzazione.</p><p>10. La creazione di una corte fiscale è stata rifiutata in passato e non è attualmente all'ordine del giorno in seno al Tribunale federale. Una tale corte non potrebbe, del resto, nemmeno vedere la luce. In effetti, la riduzione a 38 del numero dei giudici in occasione dell'adozione della LTF non permette di creare un'ottava corte composta da cinque giudici (cfr. art. 20 cpv. 2 LTF). Inoltre, le difficoltà che già oggi esistono nei confronti del mantenimento dell'unità della giurisprudenza militano contro un aumento del numero delle corti o dei giudici. Ritenuta, altresì, l'attuale mole di lavoro del Tribunale federale e delle particolarità delle diverse materie giuridiche trattate, non è immaginabile sgravare la corte competente per i casi di natura fiscale di ogni ulteriore competenza tramite l'attribuzione di queste ultime alle altre sei corti del tribunale.</p><p>In tale ambito giova però rilevare quanto segue: il rafforzamento della sede di Lucerna tramite la creazione di una corte supplementare andrebbe necessariamente a detrimento della sede di Losanna. Orbene, l'indebolimento, se non addirittura il parziale smantellamento, della sede di Losanna non costituisce certamente lo scopo che la LTF intendeva perseguire con l'integrazione del TFA nel Tribunale federale.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>I media hanno riportato la notizia che il Tribunale federale ha l'intenzione di lasciare la sede di Lucerna (sede delle due corti di diritto sociale) per concentrare le proprie attività a Losanna.</p><p>1. Per quali ragioni il Tribunale federale intende lasciare la sede di Lucerna?</p><p>2. Non si potrebbe ovviare agli inconvenienti evocati, dovuti al fatto di avere varie sedi (p. es. tempo perso per gli spostamenti, ecc.), utilizzando i mezzi di comunicazione più moderni (videoconferenze, posta elettronica, ecc.)?</p><p>3. Il Tribunale federale può permettersi di rinnegare completamente il principio del federalismo, che sta alla base della scelta di città diverse per le sue sedi?</p><p>4. Prima di decidere il Tribunale federale ha preso contatto con gli esecutivi del cantone e della città di Lucerna, che ospitano le due corti sul loro territorio? </p><p>5. Le sedi di San Gallo (Tribunale amministrativo federale) e di Bellinzona (Tribunale penale federale) potrebbero parimenti essere interessate da un simile provvedimento?</p><p>6. A quanto ammontavano gli investimenti effettuati all'epoca per la sede di Lucerna?</p><p>7. Vi sono uffici disponibili a Losanna o sarà necessario costruirne? Quanto costeranno?</p><p>8. Il Tribunale federale ritiene di aver comunicato le proprie intenzioni nel modo migliore?</p><p>9. Come si prospetta il seguito dei lavori (scadenzario e misure)?</p><p>10. Non sarebbe più opportuno rafforzare la sede di Lucerna, creandovi per esempio una corte di diritto tributario oppure una corte di diritto tributario e di diritto amministrativo economico (che si occupi p. es. delle questioni di vigilanza sui mercati finanziari o di diritto dei cartelli)?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Tribunale federale. Trasferimento delle corti di diritto sociale da Lucerna a Losanna"
    }
  ],
  "title": "Tribunale federale. Trasferimento delle corti di diritto sociale da Lucerna a Losanna"
}