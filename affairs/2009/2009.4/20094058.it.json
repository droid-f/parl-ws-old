{
  "id": 20094058,
  "updated": "2019-02-18T19:03:06Z",
  "additionalIndexing": "52;66",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 2594,
      "gender": "m",
      "id": 1122,
      "name": "Fluri Kurt",
      "officialDenomination": "Fluri"
    },
    "faction": {
      "abbreviation": "Gruppo RL",
      "id": 1,
      "name": "Gruppo liberale radicale"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2009-12-03T00:00:00Z",
    "legislativePeriod": 48,
    "session": "4812"
  },
  "descriptors": [
    {
      "key": "L06K170303010101",
      "name": "Hochspannungsleitung",
      "type": 1
    },
    {
      "key": "L04K06010409",
      "name": "Landschaftsschutz",
      "type": 1
    },
    {
      "key": "L04K06030401",
      "name": "Boden",
      "type": 1
    },
    {
      "key": "L04K18010305",
      "name": "Transport über Kabel",
      "type": 1
    },
    {
      "key": "L06K070305010102",
      "name": "Durchführung eines Projektes",
      "type": 1
    }
  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2010-03-19T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "code": "b",
        "date": "2010-02-17T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DATEC",
          "id": 9,
          "name": "Dipartimento dell'ambiente, dei trasporti, dell'energia e delle comunicazioni",
          "leading": true
        }
      ],
      "states": [
        {
          "date": "/Date(1259794800000+0100)/",
          "id": 24,
          "name": "Non ancora trattato dalla Camera"
        },
        {
          "date": "/Date(1268953200000+0100)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2010-03-19T00:00:00Z",
    "legislativePeriod": 48,
    "session": "4813"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2710,
        "gender": "f",
        "id": 3907,
        "name": "Thorens Goumaz Adèle",
        "officialDenomination": "Thorens Goumaz"
      },
      "type": "cosign"
    },
    {
      "councillor": {
        "code": 2590,
        "gender": "m",
        "id": 1143,
        "name": "Cathomas Sep",
        "officialDenomination": "Cathomas"
      },
      "type": "cosign"
    },
    {
      "councillor": {
        "code": 2497,
        "gender": "m",
        "id": 473,
        "name": "Hassler Hansjörg",
        "officialDenomination": "Hassler"
      },
      "type": "cosign"
    },
    {
      "councillor": {
        "code": 2594,
        "gender": "m",
        "id": 1122,
        "name": "Fluri Kurt",
        "officialDenomination": "Fluri"
      },
      "faction": {
        "abbreviation": "Gruppo RL",
        "id": 1,
        "name": "Gruppo liberale radicale"
      },
      "type": "author"
    }
  ],
  "shortId": "09.4058",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Il 26 agosto 2009 è entrata in vigore in Germania la \"Energieleitungsausbaugesetz\", EnLAG (legge sul potenziamento delle linee energetiche, adottata il 21 agosto dello stesso anno dal Parlamento tedesco). In essa, quattro nuove linee elettriche al livello di tensione 380 chilovolt sono definite progetti pilota \"per testare l'impiego di cavi interrati ...\" (cfr. art. 2 cpv. 1 EnLAG). Dette linee interessano delle zone abitate nonché, in un caso, un parco naturale (Thüringer Wald). I gestori delle linee di trasmissione sono tenuti a rilevare i costi supplementari di realizzazione, esercizio e modifica dei cavi interrati e a riversare proporzionalmente i costi totali dei cavi interrati su tutti i gestori di rete. </p><p>Da qualche tempo, anche in diverse regioni della Svizzera viene chiesto insistentemente l'interramento di linee elettriche ad altissima tensione. È il caso, tra le altre, della linea elettrica del Gürbental gestita dalle Forze motrici bernesi BKW (tramite mozione trasmessa dal Gran Consiglio), della linea di Chamoson-Chippis-Mörel gestita dalla ALPIQ e della linea della valle della Reuss gestita dalla AXPO (Niederwil-Bremgarten-Obfelden). Al fine di soppesare vantaggi e svantaggi dell'interramento di linee elettriche, sarebbe sensato e utile condurre anche in Svizzera progetti pilota simili a quelli previsti dalla EnLAG.</p><p>Analogamente alla EnLAG, sarebbe pertanto opportuno che il Consiglio federale scelga alcuni tratti della rete strategica lungo i quali realizzare progetti pilota volti a testare l'interramento di linee ad altissima tensione. Si presterebbero particolarmente bene allo scopo gli esempi succitati, che interessano paesaggi protetti o abitati di importanza nazionale o che, in quanto linee aeree, suscitano l'accorata opposizione della popolazione e delle autorità locali.</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Nelle discussioni sulla liberalizzazione del mercato dell'energia elettrica, le questioni relative alla sicurezza di approvvigionamento e agli investimenti che si rendono urgentemente necessari per la produzione e le reti acquistano un'importanza sempre maggiore. Al riguardo, l'aumento della sicurezza di approvvigionamento sulle reti ad alta e altissima tensione costituiscono un obiettivo prioritario. Per questo motivo, nel novembre 2005 il Consiglio federale ha istituito il gruppo di lavoro \"Leitung und Versorgungssicherheit, AG LVS\" (gruppo di lavoro \"Reti e sicurezza di approvvigionamento\"), incaricato tra l'altro di creare le basi per una rete di trasporto ottimizzata. Sulla base del rapporto finale che il gruppo di lavoro ha presentato il 28 febbraio 2007, il 6 marzo 2009 il Consiglio federale ha integrato nel piano settoriale Elettrodotti (PSIA) le reti strategiche per l'approvvigionamento generale e l'approvvigionamento di corrente di trazione nonché i progetti di elettrodotti da realizzare entro il 2015. Affinché sia garantita l'attuazione delle raccomandazioni del gruppo di lavoro, il Dipartimento federale dell'ambiente, dei trasporti, dell'energia e delle comunicazioni DATEC intende istituire nelle prossime settimane il gruppo strategico \"Stromnetze und Versorgungssicherheit, SG NVS\" (gruppo strategico \"Reti elettriche e sicurezza di approvvigionamento\"). Quest'organo sarà incaricato di seguire l'evoluzione e le condizioni quadro per la costituzione della rete di trasporto in Svizzera, analizzare i problemi ad essa connessi e presentare proposte di soluzione, contribuendo così a garantire la futura sicurezza di approvvigionamento.</p><p>1. In data 7 maggio 2009 il Parlamento tedesco ha varato una legge quadro sull'accelerazione del potenziamento della rete ad altissima tensione (Gesetz zur Beschleunigung des Ausbaus der Höchstspannungsnetze), il cui elemento centrale è costituito dalla legge sul potenziamento delle linee energetiche (Energieleitungsausbaugesetz, EnLAG), entrata in vigore il 26 agosto 2009. Tale legge consentirà di accelerare le procedure di pianificazione e di approvazione dei piani di 24 progetti di elettrodotti urgenti nel quadro della rete ad altissima tensione (380 kV). Nel caso di quattro progetti concreti, a determinate condizioni questa legge permette in particolare di esaminare l'interramento; ciò allo scopo di testare l'impiego di cavi al livello di tensione massimo della rete di trasporto. Nello stesso contesto, per alcuni progetti di elettrodotti da 110 chilovolt sono stati definiti dei criteri di redditività, in presenza dei quali è ammesso l'interramento.</p><p>In Svizzera, di regola, l'interramento di una linea elettrica viene esaminato caso per caso, sulla base di un progetto concreto.</p><p>2./3. Visto l'attuale quadro giuridico in materia di linee elettriche, il Consiglio federale non intende sottoporre al Parlamento una proposta di legge simile alla citata EnLAG tedesca. Come detto poc'anzi, il Consiglio federale ha già provveduto ad integrare nel PSIA la nozione di \"progetti di elettrodotti urgenti\", riportata anche nella EnLAG.</p><p>Per quanto riguarda la valutazione dei vantaggi e degli svantaggi dell'interramento di linee elettriche (richiesto per quattro progetti dalla EnLAG tedesca), si osserva che già nel 2007 il DATEC ha dato incarico di elaborare i necessari documenti. Nella prima metà del 2009 si è svolta l'indagine conoscitiva relativa al progetto \"Schema di valutazione e d'esame per linee aeree al livello di tensione 220/380 chilovolt\" (schema di valutazione elettrodotti). Lo schema di valutazione deve consentire di confrontare su una base oggettiva le varianti aeree e le varianti interrate e, nel contempo, di accelerare le procedure. Il rapporto sugli esiti dell'indagine conoscitiva è stato pubblicato il 19 novembre 2009 (cfr. http://www.bfe.admin.ch/energie/00588/00589/00644/index.html?lang=de&amp;msg-id=30210).</p><p>Parallelamente all'indagine conoscitiva è stata avviata una fase di prova di due anni durante la quale, in base a tre progetti di elettrodotti, verrà valutata l'idoneità dello schema di valutazione nella pratica. </p><p>Saranno presi in esame i seguenti tre progetti di elettrodotto:</p><p>- Chippis-Mörel nel Vallese (confronto linea interrata/linea aerea)</p><p>- Airolo-Lavorgo in Ticino (confronto tra due varianti di linee aeree)</p><p>- Niederwil-Obfelden, segmento Niederwil-Fischbach/Göslikon (confronto linea interrata/linea aerea).</p><p>Durante la fase di prova verranno portate avanti le procedure per la realizzazione dei progetti di elettrodotti. I risultati emersi dallo schema di valutazione confluiranno nelle decisioni relative a questo procedure.</p><p>Al termine della fase di prova si analizzeranno gli esiti dell'indagine conoscitiva e dell'applicazione pratica, dopodiché verrà rielaborato lo schema di valutazione. Si prevede di applicare in un primo tempo lo schema definitivo come ausilio per la ponderazione degli interessi nella procedura di piano settoriale e, sul lungo termine, di integrarlo nel nuovo piano settoriale sulle reti energetiche come aiuto all'esecuzione per la valutazione dei progetti di elettrodotti.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Il Consiglio federale è pregato di rispondere alle seguenti domande:</p><p>1. Come valuta i progetti pilota di interramento di linee ad altissima tensione previsti dalla legge tedesca sul potenziamento delle linee energetiche del 21 agosto 2009 (\"Energieleitungsausbaugesetz\", EnLAG)?</p><p>2. Sul modello della EnLAG tedesca, il Consiglio federale sottoporrà al Parlamento elvetico una proposta concreta per l'attuazione di progetti pilota volti ad impiegare linee interrate al livello di tensione massimo (220/380 kV)?</p><p>3. Quali progetti concreti potrebbero entrare in linea di conto?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Interramento di linee ad altissima tensione come progetti pilota"
    }
  ],
  "title": "Interramento di linee ad altissima tensione come progetti pilota"
}