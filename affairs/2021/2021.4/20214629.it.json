{
  "id": 20214629,
  "updated": "2022-01-03T10:45:23Z",
  "additionalIndexing": "1221;32;28;04",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3032,
      "gender": "f",
      "id": 4128,
      "name": "Trede Aline",
      "officialDenomination": "Trede"
    },
    "faction": {
      "abbreviation": "Gruppo G",
      "id": 6,
      "name": "Gruppo dei Verdi"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2021-12-17T00:00:00Z",
    "legislativePeriod": 51,
    "session": "5112"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 2,
              "name": "Discussione"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2022-03-18T00:00:00Z",
            "text": "Discussione rinviata",
            "type": 29
          }
        ]
      },
      "federalCouncilProposal": {
        "code": "tw",
        "date": "2022-02-16T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFGP",
          "id": 5,
          "name": "Dipartimento di giustizia e polizia",
          "leading": true
        }
      ],
      "states": [
        {
          "date": "/Date(1639695600000+0100)/",
          "id": 24,
          "name": "Non ancora trattato dalla Camera"
        }
      ],
      "texts": [

      ]
    }
  ],
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3032,
        "gender": "f",
        "id": 4128,
        "name": "Trede Aline",
        "officialDenomination": "Trede"
      },
      "faction": {
        "abbreviation": "Gruppo G",
        "id": 6,
        "name": "Gruppo dei Verdi"
      },
      "type": "author"
    }
  ],
  "shortId": "21.4629",
  "state": {
    "id": 24,
    "name": "Non ancora trattato dalla Camera",
    "doneKey": "0",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Nell'estate 2021 una scandalosa decisione del Tribunale di appello basilese ha suscitato scalpore. In un caso di violenza carnale, la motivazione della sentenza indicava come corresponsabile dello stupro la vittima stessa. Successivamente è stata avanzata la richiesta di ordinare formazioni su aspetti psicosociali e sociopolitici della violenza sessualizzata e su altri temi.</p><p>Nella sua risposta all'interpellanza 19.4417 (Piano d'azione contro la violenza coniugale e la violenza sulle donne), il Consiglio federale si è espresso come segue: \"L'organizzazione dei tribunali penali e civili rientra di norma nell'autonomia cantonale (art. 122 e 123 Cost.). La Confederazione può intervenire soltanto nella misura di quanto necessario per garantire la corretta esecuzione del diritto federale. (...) il Codice di procedura civile svizzero prevede disposizioni sull'organizzazione dei tribunali cantonali soltanto per casi eccezionali chiaramente definiti. In questo contesto, il Consiglio federale ritiene fondamentali la formazione e la sensibilizzazione dei giudici sul fenomeno della violenza domestica e il sostegno alle vittime durante la procedura penale\". Il Consiglio federale può tuttavia esprimersi senza problemi in merito ai tribunali a livello federale. </p><p>Hanno fatto notizia anche le decisioni riguardo l'autorità parentale congiunta in caso di divorzi e separazioni. In svariate risposte a postulati e interpellanze, il Consiglio federale ha riconosciuto il problema e si è detto disposto a intervenire. La nuova giurisprudenza sarebbe chiara, tuttavia spesso non è ancora applicata. In questo settore si impone un intervento. </p><p>Questi non sono di certo i soli settori interessati. Molte modifiche di legge o cambiamenti sociali producono infatti nuove giurisprudenze e decisioni più moderne. Si deve tener conto più rapidamente di questo processo e dobbiamo garantire che le informazioni e la formazione continua dei giudici si riflettano anche nelle decisioni.</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1 e 2. I giudici sono eletti in parte dai Parlamenti di Confederazione e Cantoni e in parte dal Popolo. Di norma, prima dell'elezione devono disporre di una formazione giuridica completa, di formazioni complementari (p. es. patente di avvocato) e di esperienza pratica nel settore (p. es. cancelliere). Non esiste invece una formazione nazionale obbligatoria specifica per giudici come quella prevista ad esempio in Francia.</p><p>Per i giudici resta imprescindibile acquisire costantemente conoscenze sull'evolversi della legislazione e della giurisprudenza nonché sui settori specifici della loro attività quotidiana. Molti Cantoni prevedono profili di requisiti o direttive per i membri delle autorità giudiziarie. Due esempi: i presidenti dei tribunali regionali del Canton Berna devono disporre di un diploma post-laurea (<a  href=\"http://www.gr.be.ch\">www.gr.be.ch</a> &gt; Ce qu'il faut savoir &gt; Attributions du Grand Conseil &gt; Election des juges &gt; Profils). Il Cantone di Friburgo, dal canto suo, prevede le modalità della formazione dei magistrati nelle sue direttive e garantisce loro il diritto a una formazione continua (<a  href=\"http://www.fr.ch\">www.fr.ch</a> &gt; Organisation de l'Etat &gt; Pouvoir Judiciaire &gt; Surveillance et administration &gt; Conseil de la magistrature &gt; Articles Conseil de la magistrature &gt; Formation des magistrats). L'organizzazione giudiziaria federale e il plurilinguismo della Svizzera comportano per loro natura determinate differenze nell'offerta di formazione continua. Il Consiglio federale non vede tuttavia la necessità di un intervento generale.</p><p>3. I giudici hanno accesso a numerose offerte cantonali e intercantonali. Qui di seguito alcuni esempi: la Fondazione per la formazione continua dei giudici svizzeri propone nel 2022 un convegno sugli aspetti tecnici e pratici degli atti punibili contro l'integrità sessuale. Inoltre, l'Ufficio federale per l'uguaglianza fra donna e uomo (UFU) sta elaborando un piano nazionale d'azione per attuare la Convenzione del Consiglio d'Europa sulla prevenzione e la lotta contro la violenza nei confronti delle donne e la violenza domestica (Convenzione di Istanbul; RS 0.311.35). In tale contesto è previsto un convegno informativo destinato ai giudici sul tema dell'aiuto alle vittime e della violenza domestica. L'accento sarà posto anche sulla violenza sessualizzata nonché sulla formazione e la formazione continua degli specialisti, integrando raccomandazioni e standard per il trattamento della violenza contro le donne e della violenza domestica. L'UFU offre una panoramica delle offerte in materia in un rapporto (www.ebg.admin.ch &gt; Documentazione &gt; Pubblicazioni violenza domestica). Ultimo esempio, il Centro di competenza per la psicologia giuridica (Kompetenzzentrum für Rechtspsychologie) dell'Università di San Gallo propone anch'esso formazioni continue per i giudici.</p><p>4. Il Consiglio federale è convinto che le offerte esistenti tengano sufficientemente conto delle esigenze formative dei giudici.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Il Consiglio federale è pregato di rispondere alle domande seguenti: </p><p>1. Ritiene in generale necessario un intervento nell'ambito delle formazioni dei giudici? Oppure le considera sempre aggiornate? </p><p>2. Sussistono differenze nei diversi tribunali a livello federale e cantonale? </p><p>3. Ritiene in generale necessario un intervento nell'ambito delle formazioni continue dei giudici, ad esempio in merito ad aspetti psicosociali e sociopolitici della violenza sessualizzata? </p><p>In caso affermativo, come potrebbe essere impostato un programma formativo e chi dovrebbe attuarlo? </p><p>4. Vede altri settori in cui una formazione dei giudici appare appropriata, ad esempio per le decisioni in materia di autorità parentale (autorità parentale congiunta) in caso di separazioni e divorzi? Altri ancora?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Formazioni e formazioni continue dei giudici"
    }
  ],
  "title": "Formazioni e formazioni continue dei giudici"
}