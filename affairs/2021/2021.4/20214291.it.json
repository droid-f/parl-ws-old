{
  "id": 20214291,
  "updated": "2021-10-05T09:28:53Z",
  "additionalIndexing": "55;15",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3055,
      "gender": "m",
      "id": 4154,
      "name": "Addor Jean-Luc",
      "officialDenomination": "Addor"
    },
    "faction": {
      "abbreviation": "Gruppo V",
      "id": 4,
      "name": "Gruppo dell'Unione democratica di Centro"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2021-10-01T00:00:00Z",
    "legislativePeriod": 51,
    "session": "5111"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 2,
              "name": "Discussione"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2021-12-17T00:00:00Z",
            "text": "Discussione rinviata",
            "type": 29
          }
        ]
      },
      "federalCouncilProposal": {
        "code": "n",
        "date": "2021-11-17T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DEFR",
          "id": 8,
          "name": "Dipartimento dell'economia, della formazione e della ricerca",
          "leading": true
        }
      ],
      "states": [
        {
          "date": "/Date(1633039200000+0200)/",
          "id": 24,
          "name": "Non ancora trattato dalla Camera"
        }
      ],
      "texts": [

      ]
    }
  ],
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3055,
        "gender": "m",
        "id": 4154,
        "name": "Addor Jean-Luc",
        "officialDenomination": "Addor"
      },
      "faction": {
        "abbreviation": "Gruppo V",
        "id": 4,
        "name": "Gruppo dell'Unione democratica di Centro"
      },
      "type": "author"
    }
  ],
  "shortId": "21.4291",
  "state": {
    "id": 24,
    "name": "Non ancora trattato dalla Camera",
    "doneKey": "0",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Il consumo di vino è in calo da diversi anni e il mercato vinicolo svizzero è più aperto rispetto a quelli di altri prodotti agricoli. Il Consiglio federale e il Parlamento si sono già espressi su questi argomenti e sulle proposte di modifica della protezione doganale, in particolare nel quadro della mozione 20.3411 \"Misure urgenti Covid-19 per la viticoltura\", dell'interpellanza 19.4303 \"Rivedere i contingenti d'importazione dei vini\" e dell'iniziativa 20.303 \"Per una riduzione del 50 per cento del contingente per l'importazione di vino\" depositata da un Cantone.</p><p>I costi di produzione del settore vitivinicolo svizzero, in particolare quelli dei vigneti in pendenza e terrazzati, rappresentano una sfida per i viticoltori riconosciuta dalla Confederazione. A favore di questi vigneti vengono versati pagamenti diretti che vanno da 1500 a 5000 franchi l'ettaro, i quali si sommano ai pagamenti diretti erogati a titolo di retribuzione per le altre prestazioni d'interesse generale. Ciononostante, per tutte le particelle vignate il rapporto tra i costi necessari alla loro manutenzione e le entrate che possono generare non è soddisfacente. In alcuni casi le particelle più discoste, in forte pendenza, occupate da viti vecchie e meno redditizie per il modello d'affari dei gestori - alcuni dei quali sono viticoltori non professionisti - non vengono lavorate o sono abbandonate. Tuttavia, non vengono compiuti tutti gli sforzi di razionalizzazione possibili. Spetta ai gestori procedere in modo sufficientemente tempestivo al fine di razionalizzare la loro struttura e la loro organizzazione; dal canto suo la Confederazione mette a disposizione un sostegno finanziario sussidiario mediante crediti d'investimento e contributi a fondo perso.</p><p>L'Ufficio federale dell'agricoltura sostiene attualmente diversi progetti del settore vitivinicolo tesi ad aumentare la sostenibilità della viticoltura svizzera e dei suoi vini nonché a valorizzarne meglio le specificità sul mercato. La quota di mercato dei vini svizzeri è in crescita dal 2018. Una maggiore attenzione dei consumatori per i prodotti indigeni, che la situazione legata al Covid-19 sembra aver accentuato, è un'opportunità che il settore vitivinicolo deve cogliere. Anche in questo caso la Confederazione dispone di strumenti per sostenere le iniziative del settore volte a posizionare meglio i vini svizzeri tra i consumatori. Nel 2020 la Confederazione ha versato a Swiss Wine Promotion SA un aiuto supplementare pari a 1 milione di franchi per la promozione dei vini svizzeri a complemento dei 3 milioni di franchi erogati normalmente. Nel 2021, questo aiuto supplementare è stato nuovamente concesso per le misure di Swiss Wine Promotion SA.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Il titolo della presente interpellanza riprende l'accorato appello lanciato da un rivenditore di vini nella sua lettera alla redazione del quotidiano \"Le Nouvelliste\", pubblicata il 31 agosto 2021, riportata di seguito.</p><p>Le prospettive sono inquietanti. Nonostante i pagamenti diretti, i viticoltori non coprono più i loro costi di produzione benché negli ultimi anni li abbiano già ridotti ricorrendo alla meccanizzazione e alla manodopera estera. Da alcuni anni molti vigneti non vengono più lavorati e le perdite a seguito di un'interruzione d'esercizio per il raccolto 2021 accentueranno ulteriormente la tendenza.</p><p>I cittadini non vogliono più sentir parlare di pesticidi. Vogliono vigneti coltivati biologicamente, inerbiti e popolati da fauna indigena, il che fa lievitare i costi.</p><p>Berna ci dice che i contingenti d'importazione non si toccano, perché noi non abbiamo certo il peso dell'industria farmaceutica, di quella orologiera o del settore lattiero.</p><p>Il consumo crolla e il rapporto qualità/prezzo dei vini esteri - esacerbato dai sussidi versati dall'UE per promuoverne lo smercio in Svizzera - è talmente a loro vantaggio che purtroppo ci si è abituati alle offerte speciali a prezzi stracciati.</p><p>I vigneti si coltivano per 30-50 anni (o addirittura più a lungo) e l'investimento ammonta in media a 150 000 franchi l'ettaro.</p><p>Cosa vedranno i nostri figli e nipoti sui nostri terreni terrazzati: canapa, kiwi o pannelli solari?</p><p>Il tempo stringe: per una volta Verdi, Socialisti, PDC, PLR e UDC dovrebbero schierarsi sullo stesso fronte per salvare il settore. Se non si interviene, i vigneti svizzeri (questi \"orti\" come sono soliti qualificarli i viticoltori dei Paesi limitrofi) continueranno progressivamente e inesorabilmente a essere lasciati incolti prima di sparire.</p><p>Cosa risponde il Consiglio federale a questo accorato appello che interessa un'intera filiera della nostra economia e quale strategia propone per salvare la viticoltura e i viticoltori svizzeri?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Quale futuro per i vigneti svizzeri?"
    }
  ],
  "title": "Quale futuro per i vigneti svizzeri?"
}