{
  "id": 20214269,
  "updated": "2021-10-05T11:38:30Z",
  "additionalIndexing": "52;55",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3016,
      "gender": "f",
      "id": 4102,
      "name": "Bertschy Kathrin",
      "officialDenomination": "Bertschy"
    },
    "faction": {
      "abbreviation": "Gruppo GL",
      "id": 137,
      "name": "Gruppo verde liberale"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2021-09-30T00:00:00Z",
    "legislativePeriod": 51,
    "session": "5111"
  },
  "descriptors": [

  ],
  "drafts": [
    {
      "consultation": {
        "resolutions": [

        ]
      },
      "federalCouncilProposal": {
        "date": "2021-11-10T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DEFR",
          "id": 8,
          "name": "Dipartimento dell'economia, della formazione e della ricerca",
          "leading": true
        }
      ],
      "states": [
        {
          "date": "/Date(1632952800000+0200)/",
          "id": 24,
          "name": "Non ancora trattato dalla Camera"
        }
      ],
      "texts": [

      ]
    }
  ],
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3016,
        "gender": "f",
        "id": 4102,
        "name": "Bertschy Kathrin",
        "officialDenomination": "Bertschy"
      },
      "faction": {
        "abbreviation": "Gruppo GL",
        "id": 137,
        "name": "Gruppo verde liberale"
      },
      "type": "author"
    }
  ],
  "shortId": "21.4269",
  "state": {
    "id": 24,
    "name": "Non ancora trattato dalla Camera",
    "doneKey": "0",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1. Gli approcci di intervento descritti nella scheda informativa dell'Accademia svizzera di scienze naturali sono opportuni per ridurre gli effetti indesiderati dei pesticidi su ambiente e biodiversità. Come menzionato nella scheda, tuttavia, gli effetti utili dei pesticidi segnatamente nel settore della produzione di derrate alimentari e dell'igiene non sono trattati.</p><p>2 e 3. Gli approcci di intervento menzionati nella scheda informativa sono considerati nel quadro della politica della Confederazione per ridurre gli effetti indesiderati dei pesticidi sull'ambiente. Il piano d'azione sui prodotti fitosanitari punta in particolare a ridurne l'utilizzo e i rischi in caso sia necessario utilizzarli, nonché a sviluppare metodi alternativi per la difesa delle colture. La legge federale sulla riduzione dei rischi associati all'impiego di prodotti fitosanitari, introdotta a seguito dell'iniziativa parlamentare 19.475 (FF 2021 665), fissa obiettivi chiari in materia di riduzione dei rischi per prodotti fitosanitari e biocidi. Rafforza le misure nel campo della protezione delle acque e delle superfici naturali. L'attuazione dell'iniziativa nel settore dei prodotti fitosanitari è stata oggetto di una consultazione nel corso dell'estate 2021. La Confederazione sostiene altresì l'iniziativa savefood.ch che si prefigge di incoraggiare un comportamento sostenibile in materia di consumo.</p><p>4 e 5. Gli approcci di intervento proposti nella scheda informativa ricalcano per lo più le misure del piano d'azione sui prodotti fitosanitario. L'Ufficio federale dell'agricoltura pubblica ogni anno sul suo sito Internet, in collaborazione con gli altri uffici federali interessati, lo stato di attuazione del piano d'azione. A settembre 2021, si contavano 29 misure attuate o vagliate e 22 in corso di elaborazione. Il Consiglio federale prevede di pubblicare, a inizio 2024, un rapporto intermedio concernente l'attuazione del piano d'azione sui prodotti fitosanitari che verterà sulla valutazione dei primi cinque anni di attuazione (2018 - 2022). Conterrà un quadro della situazione, una valutazione degli effetti in base a una serie di indicatori e, se necessario, alcune proposte di miglioramento.</p><p>6. Sono stati istituiti diversi gruppi di lavoro incaricati di accompagnare l'attuazione del piano d'azione sui prodotti fitosanitari. In uno di questi gruppi è rappresentato l'EAWAG, che è l'autore della scheda informativa in questione. Tali gruppi saranno consultati per l'elaborazione del rapporto intermedio menzionato nella risposta 5.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>L'Accademia svizzera di scienze naturali (SCNAT) ha recentemente pubblicato una scheda informativa sui pesticidi e i loro effetti su ambiente, biodiversità e servizi ecosistemici. (<a  href=\"https://api.swiss-academies.ch/site/assets/files/24477/210413_fs_pestizide_d_def.pdf\">https://api.swiss-academies.ch/site/assets/files/24477/210413_fs_pestizide_d_def.pdf</a>)</p><p>Nonostante vi siano ancora lacune nelle conoscenze, gli effetti indesiderati su ambiente, biodiversità e servizi ecosistemici sono ben documentati.</p><p>Nella scheda informativa vengono proposti anche approcci di intervento per ridurre gli effetti indesiderati dei pesticidi su biodiversità e ambiente. Viene sottolineato che sarà possibile ridurre in maniera significativa questi effetti soltanto con un mix adeguato di strumenti istituzionali, economici e di comunicazione.</p><p>A questo proposito invito il Consiglio federale a rispondere alle seguenti domande.</p><p>1. Come giudica il Consiglio federale la valenza dei dieci approcci di intervento presentati nella scheda informativa?</p><p>2. Dove esistono interfacce con il piano d'azione sui prodotti fitosanitari e quali sono gli approcci di intervento che dovrebbero essere tenuti in considerazione quando questo sarà rivisto?</p><p>3. Dove esistono interfacce con altri piani e strategie e quali sono gli approcci di intervento che dovrebbero essere tenuti in considerazione quando questi saranno rivisti?</p><p>4. Quali approcci, secondo il Consiglio federale, sono già stati attuati o sono in fase di attuazione (in che misura)?</p><p>5. Il Consiglio federale ha in programma di attuare gli altri approcci di intervento? Se sì, entro quando? Altrimenti, perché no?</p><p>6. Gli autori di questa scheda informativa saranno coinvolti in qualità di stakeholder nel processo preannunciato di valutazione e ulteriore sviluppo del piano d'azione sui prodotti fitosanitari? In caso di risposta negativa, perché no?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Pesticidi e loro effetti su ambiente, biodiversità e servizi ecosistemici. Approcci di intervento"
    }
  ],
  "title": "Pesticidi e loro effetti su ambiente, biodiversità e servizi ecosistemici. Approcci di intervento"
}