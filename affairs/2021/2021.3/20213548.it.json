{
  "id": 20213548,
  "updated": "2023-06-19T07:49:14Z",
  "additionalIndexing": "08;04;34",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3161,
      "gender": "f",
      "id": 4301,
      "name": "Prezioso Batou Stefania",
      "officialDenomination": "Prezioso"
    },
    "faction": {
      "abbreviation": "Gruppo G",
      "id": 6,
      "name": "Gruppo dei Verdi"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2021-05-05T00:00:00Z",
    "legislativePeriod": 51,
    "session": "5109"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 2,
              "name": "Discussione"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2021-10-01T00:00:00Z",
            "text": "Discussione rinviata",
            "type": 29
          },
          {
            "category": {
              "id": 5,
              "name": "Amm."
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2023-06-16T00:00:00Z",
            "text": "Tolto dal ruolo poiché la trattazione nella Camera non si è conclusa entro due anni",
            "type": 32
          }
        ]
      },
      "federalCouncilProposal": {
        "code": "n",
        "date": "2021-08-25T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFAE",
          "id": 3,
          "name": "Dipartimento degli affari esteri",
          "leading": true
        }
      ],
      "states": [
        {
          "date": "/Date(1620165600000+0200)/",
          "id": 24,
          "name": "Non ancora trattato dalla Camera"
        },
        {
          "date": "/Date(1686866400000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2023-06-16T00:00:00Z",
    "legislativePeriod": 51,
    "session": "5121"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3161,
        "gender": "f",
        "id": 4301,
        "name": "Prezioso Batou Stefania",
        "officialDenomination": "Prezioso"
      },
      "faction": {
        "abbreviation": "Gruppo G",
        "id": 6,
        "name": "Gruppo dei Verdi"
      },
      "type": "author"
    }
  ],
  "shortId": "21.3548",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 6,
        "name": "Motivazione"
      },
      "value": "<p>Tra i casi documentati si possono ricordare in particolare quelli di due giornalisti. L'editorialista Soulaimane Raissouni, vincitore del Grand Prix per il giornalismo investigativo nel 2012, si è distinto per una linea editoriale critica nei confronti delle autorità marocchine. Dal 22 maggio 2020 è in detenzione preventiva con accuse molto discutibili (\"oltraggio al pudore con atti violenti e sequestro di un uomo nel 2018\") e secondo procedure altrettanto discutibili. Il giornalista investigativo Omar Radi è noto per le sue indagini sull'accaparramento di terre destinate a un uso collettivo, la corruzione di alti funzionari, il controllo poliziesco e le violazioni dei diritti umani. Anche Radi si trova in detenzione preventiva dal 29 luglio 2020, con dubbie accuse di indecenza, spionaggio e crimini contro la sicurezza dello Stato. In entrambi i casi i processi vengono sistematicamente rinviati e agli avvocati è negato l'accesso agli atti. L'8 o il 9 aprile 2021 i due giornalisti hanno cominciato uno sciopero della fame per chiedere, in nome della presunzione di innocenza, di essere rimessi in libertà in attesa del processo. La loro è anche una protesta contro le condizioni di detenzione a cui sono arbitrariamente sottoposti (isolamento, consegna solo parziale della posta e dei pacchi, mancanza di contatti regolari con i familiari ecc.). Omar Radi, che soffre tra l'altro del morbo di Crohn, ha perso 20 chili. Il 1° maggio, dopo 22 giorni, ha interrotto lo sciopero della fame quando un'emorragia interna ha fatto temere per la sua vita. Da parte sua, Soulaimane Raissouni continua a rifiutare il cibo e il suo stato di salute è molto preoccupante a causa delle varie malattie croniche di cui soffre. Ha perso 25 chili. </p><p>Degno di nota è anche il caso del cittadino marocchino-americano Chafik Omerani che ha iniziato uno sciopero della fame non appena è stato arrestato, al suo arrivo in Marocco, il 6 febbraio 2021. Anche lui è stato accusato, e condannato, per un delitto di opinione (critica del regime marocchino e del re tramite alcuni video su Internet).</p><p>In queste condizioni drammatiche, il ruolo che la Svizzera può svolgere nella difesa e nella promozione dei diritti umani è essenziale.</p>"
    },
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Conformemente alla Strategia di politica estera 2020-2023, la Svizzera si impegna a promuovere la libertà di espressione e a tutelare i giornalisti. Sul piano multilaterale, la Svizzera sostiene le risoluzioni delle Nazioni Unite per la tutela dei giornalisti.</p><p>1. Conformemente alla Strategia MENA 2021-2024, il Consiglio federale segue la situazione dei diritti umani in Marocco e in altri Paesi della regione. Il DFAE è a conoscenza dei procedimenti giudiziari contro i giornalisti marocchini menzionati e segue con attenzione la loro situazione e i processi a loro carico. La Svizzera e il Marocco affrontano le questioni relative ai diritti umani, compresi i casi specifici, nell'ambito di un dialogo aperto e regolare. Nel mese di maggio l'Ambasciata di Svizzera in Marocco ha discusso la questione con le autorità marocchine, ricordando in particolare l'importanza della libertà di stampa.</p><p>2. In questo contesto ha anche ricordato le condizioni di salute dei due giornalisti, Omar Radi e Soulaimane Raissouni, a seguito del loro sciopero della fame. Il DFAE continuerà a monitorare la situazione dei diritti umani in Marocco, compresi i casi dei giornalisti vittime di procedimenti giudiziari, e a discutere di queste problematiche con le autorità marocchine sia a Berna che a Rabat.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>Nel Regno del Marocco molti giornalisti e altri leader d'opinione vengono imprigionati arbitrariamente, sulla base di accuse infondate e senza che venga rispettato il loro diritto a un processo equo. Ufficialmente non ci sono prigionieri politici o per reati di opinione in Marocco: il codice della stampa riformato nel 2016 stabilisce che i giornalisti non possono essere detenuti per le loro attività professionali. Eppure l'ultimo rapporto annuale di Reporter senza frontiere (RSF) mostra che la libertà d'espressione e di stampa in Marocco è ulteriormente peggiorata (il Paese ha perso tre posizioni e si colloca ora al 136° posto su 180). Più specificamente, a seguito delle indagini e dei rapporti del gruppo di lavoro delle Nazioni Unite sulla detenzione arbitraria, di Amnesty International, di Human Rights Watch, di Reporter senza frontiere e di molte altre fonti credibili, sono stati espressi forti sospetti di strumentalizzazione della giustizia e di manipolazione politica. In altre parole, i processi di diritto comune sono spesso una copertura per processi politici.</p><p>1. Tenuto conto delle molteplici relazioni che intercorrono tra la Svizzera e il Marocco e del fatto che le relazioni internazionali del nostro Paese sono improntate alla promozione dei diritti umani, la Confederazione non dovrebbe usare la propria influenza per spingere le autorità marocchine a mostrare maggiore rispetto per le libertà civili e osservare il diritto a un giusto processo?</p><p>2. La Confederazione non dovrebbe, in nome del diritto umanitario (o del dovere di assistenza), usare la propria influenza per salvare la vita dei prigionieri che praticano lo sciopero della fame?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Detenzione arbitraria di giornalisti e leader d'opinione in Marocco"
    }
  ],
  "title": "Detenzione arbitraria di giornalisti e leader d'opinione in Marocco"
}