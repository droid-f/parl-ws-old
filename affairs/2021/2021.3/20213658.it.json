{
  "id": 20213658,
  "updated": "2021-10-01T10:10:20Z",
  "additionalIndexing": "09;1216;08",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3025,
      "gender": "m",
      "id": 4120,
      "name": "Romano Marco",
      "officialDenomination": "Romano"
    },
    "faction": {
      "abbreviation": "M-E",
      "id": 139,
      "name": "Il Gruppo del Centro. Alleanza del Centro. PEV."
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2021-06-09T00:00:00Z",
    "legislativePeriod": 51,
    "session": "5110"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 3,
              "name": "Normale"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2021-10-01T00:00:00Z",
            "text": "Liquidato",
            "type": 30
          }
        ]
      },
      "federalCouncilProposal": {
        "code": "tw",
        "date": "2021-09-01T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFGP",
          "id": 5,
          "name": "Dipartimento di giustizia e polizia",
          "leading": true
        }
      ],
      "states": [
        {
          "date": "/Date(1623189600000+0200)/",
          "id": 24,
          "name": "Non ancora trattato dalla Camera"
        },
        {
          "date": "/Date(1633039200000+0200)/",
          "id": 27,
          "name": "Liquidato"
        }
      ],
      "texts": [

      ]
    }
  ],
  "handling": {
    "date": "2021-10-01T00:00:00Z",
    "legislativePeriod": 51,
    "session": "5111"
  },
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 3025,
        "gender": "m",
        "id": 4120,
        "name": "Romano Marco",
        "officialDenomination": "Romano"
      },
      "faction": {
        "abbreviation": "M-E",
        "id": 139,
        "name": "Il Gruppo del Centro. Alleanza del Centro. PEV."
      },
      "type": "author"
    }
  ],
  "shortId": "21.3658",
  "state": {
    "id": 27,
    "name": "Liquidato",
    "doneKey": "1",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>Domande 1 e 2</p><p>Dalle informazioni scambiate con partner esteri si è evinto che negli ultimi decenni la presenza e le attività delle organizzazioni di stampo mafioso in Svizzera sono state sottovalutate.</p><p>La cartina presentata il 12 maggio 2021 in occasione della conferenza inaugurale dell'Osservatorio ticinese sulla criminalità organizzata è uno dei primi risultati scaturiti dalla piattaforma di collaborazione \"Countering Organised Crime\" (COC), attiva da circa un anno e istituita in attuazione della strategia di lotta alla criminalità 2020-2023 del Dipartimento federale di giustizia e polizia (DFGP). Si tratta di una panoramica delle conoscenze attualmente disponibili a livello federale. La precisione e la completezza della cartina dipendono in primo luogo dalle informazioni e dai contributi forniti dai partner (COC, INTERPOL, Europol, autorità italiane). I rischi correlati alle organizzazioni criminali non riguardano solo una determinata regione, bensì tutta la Svizzera.</p><p>La creazione della piattaforma di collaborazione interdisciplinare COC è un primo importante passo nella lotta alle organizzazioni criminali in Svizzera. La piattaforma COC prevede la partecipazione di autorità appartenenti a diversi livelli statali e comprende l'analisi criminale, il perseguimento penale e soprattutto le misure di prevenzione. La consapevolezza dei rischi legati alle organizzazioni criminali non ha raggiunto ovunque lo stesso livello in seno all'amministrazione pubblica, nell'economia e nella società, e deve ancora essere sviluppata.</p><p>Domande 3, 4 e 5</p><p>Secondo le informazioni delle autorità partner estere, la criminalità organizzata cerca anche di influire sulle istituzioni statali. Per motivi di confidenzialità e di protezione dei dati non è possibile fornire informazioni concrete su indagini di polizia o procedimenti penali in corso.</p><p>Nella lotta contro le organizzazioni criminali, diverse autorità hanno un ruolo da svolgere, in particolare le autorità competenti in materia di perseguimento penale, di migrazione, doganale, finanziaria, di acquisti pubblici e di affari esteri. La consapevolezza della minaccia rappresentata dalle organizzazioni criminali non ha raggiunto ovunque lo stesso livello in seno alle autorità, e deve essere ulteriormente rafforzata. Quando sospettano una correlazione con la criminalità organizzata, i settori specializzati dell'Amministrazione federale delle dogane collaborano con le altre autorità di perseguimento penale e partecipano alla piattaforma COC. Le amministrazioni federali e cantonali come ad esempio le autorità fiscali o le autorità preposte al rilascio di autorizzazioni, nonché i settori privati particolarmente esposti come l'industria alberghiera, vengono sensibilizzati al fenomeno mediante misure di informazione promosse dalle associazioni mantello nazionali e, in modo mirato, nel quadro di corsi di formazione e perfezionamento.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>In un recente intervento pubblico (visibile online), in occasione della presentazione dell'Osservatorio ticinese sulla criminalità organizzata - un centro di competenze, sviluppato in collaborazione con la Radiotelevisione svizzera (RSI) all'interno dell'Istituto di diritto dell'Università della Svizzera italiana - il 12 maggio 2021, la signora Direttrice della Polizia federale Nicoletta della Valle ha presentato affermazioni pubbliche che generano uno scenario inquietante.</p><p>1. La presentazione ha messo in evidenza come nel corso degli ultimi decenni la differenza tra la \"situazione reale\" e lo \"stato delle conoscenze\" sia stata rilevante e abbia sottovalutato lo stato di infiltrazione delle organizzazioni criminali internazionali di stampo mafioso in Svizzera. Nel frattempo si è recuperato terreno, ma restano dubbi sulla reale efficacia e forza (in termini di risorse) del nostro dispositivo di protezione e repressione. Attualmente viene fatto tutto quanto possibile? Negli scorsi decenni si è di fatto sottovalutato il fenomeno?</p><p>2. Durante la presentazione, proiettando una carta geografica svizzera, la Direttrice ha presentato i luoghi con attività mafiose consolidate; il numero di \"pallini\" era piuttosto ridotto e concentrato in alcune regioni. Per quanto attiene il Ticino le infiltrazioni sono limitate veramente solo tra Locarno e Bellinzona?</p><p>3. La Direttrice ha pure parlato di infiltrazioni \"nel privato e nell'amministrazione federale\". Significa che vi sono funzionari federali di cui è noto un legame, anche passivo, con organizzazioni criminali? Sono casi noti e confermati o solo indizi? Quanti sono? Cosa viene fatto per reprimere il fenomeno e limitarne subito la diffusione?</p><p>4. Se le infiltrazioni nell'amministrazione pubblica sono confermate, si tratta di un fenomeno che scende anche a livello cantonale e comunale? Esiste un approccio coordinato e un monitoraggio nazionale?</p><p>5. Sempre nella presentazione, la Direttrice ha riferito di una \"seria minaccia per tutta la Svizzera\" e di una \"potenza economica\", ad esempio citando la \"agromafia\" (dalla produzione al commercio, import compreso). In questo ambito la collaborazione con l'Amministrazione federale delle dogane e l'Amministrazione federale delle finanze (ad es. IVA) è sufficiente? Esiste un approccio coordinato e sistematico per fare emergere irregolarità e attività, di ampio raggio, con fini criminali?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Presenza attiva di organizzazioni internazionali di stampo mafioso in Svizzera"
    }
  ],
  "title": "Presenza attiva di organizzazioni internazionali di stampo mafioso in Svizzera"
}