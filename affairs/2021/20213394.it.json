{
  "id": 20213394,
  "updated": "2021-03-24T11:10:44Z",
  "additionalIndexing": "2836;15;04;24",
  "affairType": {
    "abbreviation": "Ip.",
    "id": 8,
    "name": "Interpellanza"
  },
  "author": {
    "councillor": {
      "code": 3190,
      "gender": "f",
      "id": 4298,
      "name": "Weichelt Manuela",
      "officialDenomination": "Weichelt"
    },
    "faction": {
      "abbreviation": "G",
      "id": 6,
      "name": "Gruppo dei Verdi"
    },
    "type": "author"
  },
  "deposit": {
    "council": {
      "abbreviation": "CN",
      "id": 1,
      "name": "Consiglio nazionale",
      "type": "N"
    },
    "date": "2021-03-19T00:00:00Z",
    "legislativePeriod": 51,
    "session": "5108"
  },
  "descriptors": [

  ],
  "drafts": [
    {
      "consultation": {
        "resolutions": [
          {
            "category": {
              "id": 2,
              "name": "Discussione"
            },
            "council": {
              "abbreviation": "CN",
              "id": 1,
              "name": "Consiglio nazionale",
              "type": "N"
            },
            "date": "2021-06-18T00:00:00Z",
            "text": "Discussione rinviata",
            "type": 29
          }
        ]
      },
      "federalCouncilProposal": {
        "code": "n",
        "date": "2021-05-12T00:00:00Z"
      },
      "index": 0,
      "links": [

      ],
      "preConsultations": [

      ],
      "references": [

      ],
      "relatedDepartments": [
        {
          "abbreviation": "DFI",
          "id": 4,
          "name": "Dipartimento dell'interno",
          "leading": true
        }
      ],
      "states": [
        {
          "date": "/Date(1616108400000+0100)/",
          "id": 24,
          "name": "Non ancora trattato dalla Camera"
        }
      ],
      "texts": [

      ]
    }
  ],
  "language": "it",
  "priorityCouncils": [
    {
      "abbreviation": "CN",
      "id": 1,
      "name": "Consiglio nazionale",
      "type": "N",
      "priority": 1
    }
  ],
  "relatedAffairs": [

  ],
  "roles": [
    {
      "councillor": {
        "code": 2732,
        "gender": "f",
        "id": 3999,
        "name": "Prelicz-Huber Katharina",
        "officialDenomination": "Prelicz-Huber"
      },
      "type": "cosign"
    },
    {
      "councillor": {
        "code": 3138,
        "gender": "f",
        "id": 4246,
        "name": "Badertscher Christine",
        "officialDenomination": "Badertscher"
      },
      "type": "cosign"
    },
    {
      "councillor": {
        "code": 3191,
        "gender": "m",
        "id": 4299,
        "name": "Wettstein Felix",
        "officialDenomination": "Wettstein"
      },
      "type": "cosign"
    },
    {
      "councillor": {
        "code": 3190,
        "gender": "f",
        "id": 4298,
        "name": "Weichelt Manuela",
        "officialDenomination": "Weichelt"
      },
      "faction": {
        "abbreviation": "G",
        "id": 6,
        "name": "Gruppo dei Verdi"
      },
      "type": "author"
    }
  ],
  "shortId": "21.3394",
  "state": {
    "id": 24,
    "name": "Non ancora trattato dalla Camera",
    "doneKey": "0",
    "newKey": 0
  },
  "texts": [
    {
      "type": {
        "id": 14,
        "name": "Risposta del CF / Ufficio"
      },
      "value": "<p>1.1. L'ordinanza sul personale dell'istituto amministratore dei fondi di compensazione AVS, AI e IPG \"compenswiss\" (RS 831.192.11), comprese le fasce di salario, è sottoposta all'approvazione del Consiglio federale. Compenswiss occupa principalmente personale altamente qualificato, che deve disporre tra l'altro di solide conoscenze dei mercati finanziari, di tutte le principali categorie d'investimento, di amministrazione istituzionale del patrimonio nonché di gestione dei rischi e compliance. Il genere e il numero di posti presso compenswiss si distingue pertanto da quelli di Suva e PUBLICA, ragione per cui un paragone del costo medio per posto non è sensato. Per quanto concerne i comitati di direzione, dal rapporto del Consiglio federale sulla retribuzione dei quadri di imprese e istituti vicini alla Confederazione del giugno 2020 (in francese e tedesco) destinato alla Delegazione delle finanze delle Camere federali si evince che, nell'esercizio 2019, compenswiss, Suva e PUBLICA presentano costi medi equiparabili.</p><p>1.2. I costi menzionati corrispondono in particolare alle tasse di bollo, agli emolumenti compresi nei fondi (\"Onorari di gestione dei fondi\") e ai costi connessi con gli investimenti in derivati. Questi costi di transazione sono parte integrante del prezzo d'acquisto e per motivi tecnici non possono essere contabilizzati come spese, ma gravano direttamente sul rendimento degli investimenti. Il Consiglio di amministrazione fornisce comunque informazioni dettagliate in merito nella relazione sulla gestione. Sono presentati sia il metodo che l'ammontare dei costi contabilizzati in questo modo (cosiddetti \"all in\", pag. 32 della relazione sulla gestione 2019: 69,7 mio. fr.). Con questa ulteriore dichiarazione, la lettura della relazione sulla gestione permette di individuare le spese di amministrazione del patrimonio complessive pagate.</p><p>1.3. I costi di transazione e le indennità versate ai broker sono inclusi direttamente nel prezzo dei titoli acquistati. Nel 2019 questi emolumenti per la mediazione si sono attestati a circa 2,2 milioni di franchi, mentre gli altri tipi di emolumenti (borsistici e altro) a circa 220 000 franchi. Per ragioni tecniche non è possibile indicare questi costi separatamente. Compenswiss ha avviato un progetto per essere in grado in futuro di determinarli e presentarli nella relazione sulla gestione.</p><p>2. Un ufficio di revisione non è prevenuto, se svolge varie verifiche presso attori differenti. Problemi di buon governo d'impresa si presenterebbero solo nel momento in cui Ernst &amp; Young fungesse da consulente presso un attore e da revisore presso l'altro. Uno scenario di questo tipo è però escluso a priori dalle disposizioni sui requisiti di indipendenza per le imprese di revisione. L'obiettivo dell'articolo 10 capoverso 4 della legge sui fondi di compensazione (RS 830.2) è di garantire che l'ufficio di revisione di compenswiss abbia accesso ai risultati di rilievo della verifica dell'ufficio di revisione di UBS al fine di poter svolgere le proprie verifiche.</p><p>3. Il compito di compenswiss è di garantire ai beneficiari di AVS, AI e PC la migliore performance possibile al minimo dei costi. I requisiti posti in materia di volumi di liquidità impongono un orizzonte temporale ristretto per la strategia d'investimento. Per ottenere rendimenti positivi nel contesto attuale è necessario investire una quota di patrimonio maggiore in titoli e divise, coprendo al contempo il rischio di cambio. Il patrimonio complessivo di compenswiss è composto per oltre il 65 per cento da titoli esteri. Oltre la metà è però amministrato in Svizzera all'interno di compenswiss o delegato ad amministratori di patrimoni con sede nel nostro Paese.</p><p>Alla fine del 2019, solo 14 dei 48 incarichi e fondi che componevano il portafoglio di mercato di compenswiss erano gestiti da amministratori di patrimoni esterni con sede all'estero. Questi incarichi rappresentavano un totale di circa 11 miliardi di franchi, dunque soltanto il 30 per cento del patrimonio complessivo del fondo che è di circa 36 miliardi di franchi (stato: fine 2019).</p><p>Allo stesso momento di riferimento, la quota del patrimonio di PUBLICA depositato in titoli e investimenti esteri era pari al 69 per cento, quella della Suva al 49 per cento.</p>"
    },
    {
      "type": {
        "id": 5,
        "name": "Testo depositato"
      },
      "value": "<p>La presente interpellanza solleva alcuni interrogativi riguardo all'amministrazione del patrimonio dell'AVS, dell'AI e delle IPG da parte di compenswiss, un istituto federale di diritto pubblico.</p><p>1.1. Durante la terza settimana della sessione primaverile 2021, in occasione dell'ora delle domande, il DFI non ha risposto alla seguente domanda (21.7319).</p><p>Nel 2019 le spese per il personale di compenswiss ammontavano a 13,3 milioni di franchi (Rapport de gestion 2019 [f/d], pag. 32). Considerato che compenswiss contava 56,3 posti a tempo pieno, il costo medio per posto è stato di 236 000. Questo costo medio è paragonabile a quello di altri istituti (SUVA, Publica)? Se non è il caso, è opportuno che un'assicurazione sociale come l'AVS paghi salari tanto elevati?</p><p>1.2. Sempre a pagina 32 della relazione sulla gestione 2019 si menziona che in aggiunta ai costi per l'amministrazione del patrimonio vi sono altri costi che sono inclusi direttamente nel prezzo dei titoli acquistati. Questi sono inclusi nelle fluttuazioni degli investimenti e gravano quindi sul loro rendimento. Questi costi supplementari a quanto ammontano e cosa coprono? Per motivi di trasparenza, compenswiss non dovrebbe menzionarli esplicitamente e dettagliatamente nella sua relazione sulla gestione?</p><p>1.3. Come sono contabilizzati i costi di transazione e le indennità versate ai broker che ricevono i mandati gestiti internamente da compenswiss? A quanto ammontano? Questi costi sono menzionati nella relazione sulla gestione 2019? Se sì, dove?</p><p>2. Anche le risposte alla domanda 21.7348 sono incomplete: l'articolo 10 capoverso 4 della legge sui fondi di compensazione stabilisce che l'ufficio di revisione di compenswiss, vale a dire Ernst &amp; Young, deve avere accesso ai risultati di rilievo delle revisioni esterne della banca depositaria, UBS, il cui ufficio di revisione è pure Ernst &amp; Young. In altre parole, Ernst &amp; Young deve informare Ernst &amp; Young. Nel caso di compenswiss e UBS un'ulteriore conseguenza dell'articolo 10 capoverso 4 è che, se le disposizioni contrattuali lo prevedono, Ernst &amp; Young può incaricare Ernst &amp; Young di svolgere verifiche supplementari. Il Consiglio federale è davvero del parere che le regole del buon governo d'impresa siano rispettate?</p><p>3. Infine, non è stata data risposta neppure alla domanda 21.7349: se si fa un confronto con altri investitori istituzionali, è normale che quasi il 70 per cento del patrimonio sia investito in titoli e divise esteri, come avviene nel caso di compenswiss? Si potrebbe informare il Parlamento sulla prassi della SUVA e di Publica?</p>"
    },
    {
      "type": {
        "id": 1,
        "name": "Titolo dell'oggetto"
      },
      "value": "Trasparenza, governance e adeguatezza dei costi nell'amministrazione dei fondi dell'AVS. Alcuni interrogativi"
    }
  ],
  "title": "Trasparenza, governance e adeguatezza dei costi nell'amministrazione dei fondi dell'AVS. Alcuni interrogativi"
}